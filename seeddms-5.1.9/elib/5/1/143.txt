以陰少而升。以陰得正位而降。升則上履乾位。降則下同坤用。坎亦如是。時升則升。時降則降。一上一下。交致其用。故傳曰離上而坎下也。明其上下恆相連相應。如日照水而蒸為雲。遇冷而降為雨。此其例也。能明乎此。則明離坎大用。及後天陰陽生化之大則矣。離與坎二卦。而致用則若一。以後天陰陽不孤立。剛柔不獨行。故為用不相離。如水與火。晝與夜。缺一不可。若用坎必需離。用離必及坎。合而言之。一乾一坤而已。以離之中補坎則為乾。坎之中易離則為坤。分則自為陰陽。交則互成其用。故坎陽也而