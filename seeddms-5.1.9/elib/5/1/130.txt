非果有災也。火在竈。原有其功用。今隨突而出。是反功為過。易需為不需。因用成害。變愛為不愛矣。皆指九四過剛。不得與陰協之意。天道有過不及。是謂失中。人欲齊之。唯有調劑之以適於中耳。爻稱如字。亦足見天時雖窮。人事猶可為計。不必令其見於實踐。與節卦之節若嗟若相類、九三之不與則句相應。皆明其有待於人之努力。非任天數之所至。而避免災咎。仍宜本乾九三九四爻辭之訓耳。象曰。突如其來如。無所容也。宣聖講義。此申釋爻辭之義也。以九四不與六五協。又不與六二親。四二同功