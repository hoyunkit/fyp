如人之腎。不用則已。用則通乎心。以心腎不能分離獨生存也。彖辭全義。在明坎卦全體大用。而其所指。實在明坎之用。即離之用。離上坎下。合而為一。如日之與夜。以成一日。冬之與夏。以成一歲。缺一不可。人身心與腎。天地間水與火。皆如是。苟致其用。必求其所孚。此即志之所尚也。坎志尚離。而與離通用。此習坎有同於坤之順承乾而代終也。坎體陽也。而用陰。陽在內。而陰居外。亦可比乎心。謂凡物之心。能主持一切也。故腎亦稱小心。內經云。七節之上。中有小心。即腎竅也。在兩腎之間。為元陽所存。元炁所根。原名丹田。或稱氣海。與血海為表裏。人息所出。呼吸之原。即此小心也。心為血統。故血出入其中。小