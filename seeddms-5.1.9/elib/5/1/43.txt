前所講維心亨。因腎與心通一義。心猶乾也。心之精入腎中。腎乃得剛陽居其內。此生氣所自。生機所存也。設無此剛中。坎不克致其用矣。故維心亨。實剛中之所見也。推之蒸雲化雨。被冷成冰。亦剛中之德。見於外者焉。行有尚往有功句。明坎之志有所為。而其行有所成。坤之代承。即此有尚也。故水不動則已。動必有用。無大小一也。因功為害。是用之者過也。非水之咎。水固大險所在。而大利乃存焉。天險不可升也。明水之險不及天。天險不可升。以其高也。水險不可沈。以其深也。地之有險。山川丘陵。水亦屬焉。是險在地。必因山川丘陵。必憑乎水。坎固水也。而山川丘陵。凡地上不平者。皆坎也。無低不見其高。無平不