觀於坎之象辭。當知易教之微義也。宗主附注。坎象水而卦用為險。故彖辭稱為重險。而象稱水洊至。所謂重洊者。乃以六畫卦乃三畫之重。亦猶習坎。以非一度也。六畫卦合為兩截。上卦下卦皆坎也。故曰重險。曰洊至。明其勢相續。其用相連。非如三畫之坎。勢單而用孤也。後天坎卦有異先天。先天祇云象水。而不曰洊至。祇云險陷。而不曰重險。此由辭可推見其義矣。然卦雖異先天。其用仍本先天而來。故象辭仍稱水也。上下皆水。猶曰前後皆水。洊至者。滔滔不已。猶曰後浪催前浪耳。水流不斷。故