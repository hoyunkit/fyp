莫不由溫涼醞釀。與燥溼煦育。是皆坎離所主。而為一切造化功能所本也。設無坎離。即無造化。遂無人物。更無世界可言。是坎離在後天之重要。視乾坤尤明。而其功用實足代乾坤之道。為天地之宰。在卦雖以之象水火或日月。其實為生化之源。握變化之紐。正如先天之乾坤。為一切之父母也。故在先天。坎離不過中男中女。而至後天。則已進為大父大母之象。其所關於此世界者。又豈止南北二位之主宰已耶。坎離二卦相對。其稱名乃由三畫卦。以二陰包一陽為坎。言陽陷陰中也。以二陽包一陰為離。言陽自離而附麗於陰也。是二