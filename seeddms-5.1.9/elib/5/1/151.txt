又有殊也。蓋離以陽盛上行。至極則反。故日光必下照。坎以陰多下著。至窮而變。故水蒸氣必上騰為雲。雖關乎變化之數。實基於體用之理。體剛用柔。體陰用陽。此天道也。萬物憑此以生以化。後天陰陽既合。其作用不得不如是也。周易以後天為主。乃寓其大例於離坎焉。不然。上者益升。下者益降。將天地背馳。生化絕滅。更何後天事物可言哉。故坎在離先。離在坎後。乃依天一生水。地二生火之序。足明陰陽體用互易。而上下之道不同。剛柔德用各殊。而升降之途不類。是各卦雖自乾坤出。而實化於離坎也。由上下經言。離坎以前。皆乾坤交錯之卦。離坎以