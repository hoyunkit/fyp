而勉人之有以繼其明。以稱乎明明德於天下之訓也。古來聖賢。均抱此繼明之志。是以德被無疆。而天下皆受其賜。此人文之所以承天文而齊光。人道之所以紹天道而俱至矣。故中庸頌至誠無息。而曰悠久無疆。以其克配天地而永明也。九四。突如其來如。焚如。死如。棄如。宣聖講義。此離九四爻辭也。九四重剛失中。而瀕於多懼之地。以外逼於六五。不得自伸。下比於九三。不覺自脫。剛過而易折。陽浮而易散。故爻辭占其如此。凡用如字。皆想像之辭。與若字同意。以九四有此象耳。不