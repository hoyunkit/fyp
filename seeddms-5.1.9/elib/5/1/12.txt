禮義信亦然。藏謂之智。見謂之禮義信。德雖眾名。而出不二原。仁與智皆此陽也。善藏善用。則仁智備矣。水之善用。乃以上智稱。亦以其克賅仁也。老氏曰。上善若水。仁智俱至。謂之上善。大學之至善。亦指此。其德無名。其象無形。其去無垠。其止無停。純亦不已。譬之至誠。稱之至神。此君子之所尚。道之所成也。則此於太極。喻於太一。範於至中。而通乎天地之精。乃清濁自分。流止自平。潤澤萬物。灌溉生成。其善也。何可名。今坎卦乃取象焉。是坎之德用。足為後天之尊。先天之源。河圖天一生水。是其源也。洛書一位居北。是其尊也。如天之北辰。眾星拱之。如地之洋海。萬流歸之。其尊也。即其廣也。其廣也。即其大