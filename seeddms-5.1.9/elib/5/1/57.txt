此申釋爻辭之義也。明初六之凶。由於失道。本以習坎。而終入坎。是猶習泅者而沒於淵。習馳者而蹶於道。以習於是。而竟遭其禍焉。所謂行險以遇險者也。人善權謀。則敗於權謀。有彊力。則敗於彊力。此智勇可恃而不可恃也。明道則可恃。失道則不可恃。人之情慾。可用而不可用。遵性則用。悖性則不可用。初六之凶。以失性道。而無德教為之先耳。純陰柔而下陷。此猶殉情縱慾之行。欲其免害得乎。故入窞之凶。非關天道。乃在人事。學者當有所審焉。宗主附注。坎卦為險陷。又當初六入窞之數。其象乃如人入陷阱。不易出。而