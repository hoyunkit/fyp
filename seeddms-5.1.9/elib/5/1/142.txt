如人兩目發為光明以視物。又如日火之光。照臨萬類。成為文采。日雖火球。而有質。火雖燃體。而有物。此物與質皆陰也。故後天無純陽純陰之物。必有所交錯。以其多者稱名。離多陽。故代乾之位。坎多陰。故代坤之位。實則皆具乾坤之德。備天地之道者也。唯水火之在後天不相容。其德用正相反。此則可代表陰陽之類。以別其升降之道、消長之時。而分為生化之功、燥濕之氣。故水曰潤下。火曰炎上。一上一下。其位乃定。一潤一炎。其德乃明。此雖分別大凡。實亦少必從眾。劣必隨優之例。以陰少則宜服陽。陰得時則可率陽。此二者消長各有其所合也。離以陰少而