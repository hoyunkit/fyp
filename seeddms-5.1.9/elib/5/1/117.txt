堅其附麗之心。不使塵障有蔽於外。不因托庇有累於中。則唯敬於其群。交之以禮。此即本敬以直內、義以方外之道。而克長保其生化之德。永協其水火之用也。譬之於火。一火勢孤。不勝眾水。則何以成蒸騰之功。而收調劑之效哉。此初九一陽在下。處地不易。免咎斯難。有如正人士子。涉足狎邪。置身徒卒。其不為所侮辱及牽累者鮮矣。故爻辭以敬為訓。而明人道之能濟時。亦以離有日月光明之德。自克以敬保其功用也。六二。黃離。元吉。宣聖講義。