縱反而不陷。亦不過平而已。盈則過矣。有餘曰盈。今坎九五雖得位乘時。可免於陷。而求其平。卻不能從而培之。以高出大地如山也。坎乃水。水本在下。不得與山比。若盈則為山矣。水而如山。是謂變亂之象。況原不得乎。則不盈。正其得位乘時。能反險為夷。反陷為安。雖不盈。非過也。適乎中行。而成坎之德用。祇志於平矣。因六四之得合。而九五固已平矣。所求既遂。所志既達。故曰祇既平。言但求平。而既平矣。以其平。故不盈。若盈又非平矣。是不盈與既平。其義一也。由上言為不盈。由下言為既平。此固水之本性也。水無不平。而不可堆積以高於物。故不可盈。盈即溢。溢則害。害與陷皆失中。唯平得中。此九五無咎。在克