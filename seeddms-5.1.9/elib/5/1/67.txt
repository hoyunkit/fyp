明粗器也。納約自牖。明其儉約。而不由門戶也。蓋六四以重陰近九五之陽。其勢迫。其行促。雖不便愆於飲食之儀。而未能致其尊敬之禮。如貴人卒臨草野。鄉人所供。不過免於飢渴而已。不可以責其禮節。命其豐備也。且六四雖有酒食。非所願供。雖已進納。非出正道。此君子處困之時。不得不隨和以免咎。如晉文公之受塊。猶當嘉野人之誠、村里之獻曝。猶可鑒愛上之意。是撙酒簋貳。不為刻薄。缶土之具。不為野蠻。自牖納送。不為簡褻。以其勢迫而禮數難尋。時非而情意莫厚也。故爻辭揭此為喻。以明用坎至此。必知自反而先盡諸己。自厚而薄責於人。方可免坎險之災。出坎窞之難。以天道大平。高而不