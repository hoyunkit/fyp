而險亦多資於水。如江河海洋。實大險所在。古之舟楫無論矣。即今輪舶汽機。似可履險如夷。而一遇天變。亦不免有傾覆之慮。以其本為險地也。坎雖不僅以水致其險。而水之險。實首屈一指。故言坎之用。輒借水為喻。而凡類乎水者亦同。為其能傾陷也。如俗所稱禍水流言之類。其險正不減於江海也。人身中腎屬水。智慧所出。神光所生。人之目珠如水。即腎之精也。腎衰則目不明。思不敏。在體質。小為痰為飲為濕。大為腫為喘為汗脫。皆病之所成。亦水之為害。此即坎之見於人身中者。利害各異。禍福不同。是在善致其用。而後可收其功。故易辭心亨云云。實以