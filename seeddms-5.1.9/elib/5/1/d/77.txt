猶達也。以既不盈。則用不達。祇在中原之間。而不能達於至極之地。

因坎代坤。其用止於承乾代終。不得與乾之大比也。唯乾為大。乾知

大始。能大生。坤雖行地無疆。而不得包諸天外。故坤利牝馬之貞、西

南得朋。明其有所限也。坎之九五。雖出於乾。卻化於坤。德用亦同坤

有限。而不克稱大也。不然九五正位。應以大稱。而爻辭乃指為不盈。

足見其取坤也。以人言之。坎為腎。而在下。必得心之下交。而後充實。

坎不交離。則不能大其生化之功。即如水不照日。不能布其雲雨之

澤。則雖有灌溉之利。仍不能大生萬物。故唯乾大生。而後天唯離代

之。此離日代天之功可稱大也。九五雖得中。而猶未大。其德不盈。此

