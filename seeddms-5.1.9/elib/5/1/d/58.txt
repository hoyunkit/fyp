占為凶。以坎卦唯上下兩中爻為陽。初六以陰在下。陰降陽升。與

九二背馳。而不得協調。故有入窞之喻。謂陽外向。而陰下沈。地下

且陷。入深且穴。是為坎窞之象。窞亦坎也。而較深小。初六本在地

下。因陷而不得出。故凶。穴有所藏曰窞。如今土人掘山洞以藏物

之類。不徒陷也。有深閉之意。上不見天。下不及泉。陷於土中。乃絕

地也。雖習者亦不易出。況不習乎。或以為坎曰習坎。則必所習也。

然初六之窞。乃出乎意外。正如涉水而驟遇深潭。非其預料。乃易

沈也。心所未思。智所不逮。則雖習亦如不習。為其掉以輕心。而利

昏其智也。故曰失道。道即路也。荒野不險。為識途也。大浸不險。為

