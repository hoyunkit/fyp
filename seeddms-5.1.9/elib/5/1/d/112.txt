卦為後天卦。實本後天奇偶相生之例。一陰一陽之道所成。此離之

明以兩。如坎之險以重也。日月相推。為天之明。即離之用。是以比人

雙目。而得稱大明焉。日明於晝。月明於夜。合為大明。故明字為日月

之合。日月合明。而後離之體用俱備。故曰明兩作離。天道為人道之

本。日月明於天下。天道也。而大人則以其德教。繼日月以明照於四

方。是德教之明。乃人道也。稱大人者。義已見前。以君子在位。德位並

至者也。蓋德與位。有一未至。不足以行其德教。不足以顯其光華。即

不克以繼日月之明照也。繼字大有意義。人天之合。原法於地之承

天。坤之承乾。離本出於坤。而德用成於乾。亦體坤順承之義。離以日

