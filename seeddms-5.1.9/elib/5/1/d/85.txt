位。離為女而居乾宮。陽陰異方。男女殊地。不得復執先天之數。

以繩後天。故先天乾坤。可象天地。而後天坎離則不能目為天

地。先天乾坤可稱男女。而後天坎離則不能視作男女。為後天

陰陽已交。生化已見。坎離在天則如日月。在地則如水火。在數

則如奇偶。在德則如剛柔。一言以蔽之。為後天一陰一陽代表

而已。稱為後天。為其非純陰純陽。稱為代表。為其非原物原類。

故後天乾坤退處隅位。而讓坎離居其首者。實由後天萬物非

復先天之單純。生化變遷。莫不由水火發其源。日月主其力。譬

之物類。其生也。莫不由日月光熱。與水火蒸潤。其化也。莫不由

