此申釋爻辭之義也。上六以位高。而爻為陰。下逼九五。不得中道。故

曰失道。且坎以陽得正位。為心亨之象。若失陽。即乖心亨之道。陰沈

陽升。乃成未濟。既不能濟。則奚由以利涉乎。故曰失道。言如人失渡

涉之道。而欲行於水。安往而不溺哉。易卦取陽以涉水。凡言利涉者。

皆本夫陽。若陽失勢。則不利涉矣。坎卦兩陽中陷。已不利涉。況上六

陰極。而不得附於陽乎。是雖不涉。尚難免咎。況已在坎卦。是已入水

中。既無舟楫之資。復乏厲揭之術。則其失道。不免於凶。理數所必至

也。然凶以三歲者。謂上六居窮極之地。雖變必需三歲之久。氣數固

如是也。由吉轉凶。由凶轉吉。皆非一蹴而幾。一歲由寒而暑。必經春

