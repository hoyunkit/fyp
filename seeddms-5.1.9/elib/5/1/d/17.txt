為陰陽二物。血陰而統於心。氣陽而出於腎。是即坎離相對。以成生

化之象。坎屬水。腎乃水藏。而水中有陽。故水可蒸為氣。上為津液。猶

日之照水而蒸為雲霧也。心之陽下交於腎。腎乃承之。以為生化之

源。是即月承日光以代明之象。坎非離不克竟其用。腎非心不克見

其功。以陰者用必陽。柔者用必剛。腎中藏精。陽也。動而為熱。行而為

力。化而為呼吸之氣。蓄而為腦骨之髓。存於身。則保命彊身。益智充

慧。瀉於陰。則生殖之功。洩於外。則損敗之害。養於竅。則成丹結采。化

佛登仙。是皆坎之一陽。為人命之根源。生死之樞紐。而必藉夫心以

育之發之。和之益之。充實之。大化之。而後生盡其年。成登乎天。魂神

