且離與坎一水一火。為後天生化之宰。萬物之源。離出於坤。故

兩陰在中。坎出於乾。故兩陽在內。以物言。水為流質。而變為氣。

是其屬陽類。而附在地。是其成於陰也。火為氣體。而發於木石

金類。皆固體。是其屬陰類。而升於空。是其成於陽也。唯日亦然。

日本有質。此為體陰之象。發為光熱。是又成於陽之象。故離雖

代乾。非純陽也。日雖居空中。非竟麗於天也。時而天上。時而地

下。雖位不移易。其光熱則隨時而異。蓋陽主氣。則無所不之。陰

主質。則有其定位。此陰陽之別。以動靜可見之也。離日主生化

之原。故坎水亦必待其光熱而後成用。此代乾主大生之德。有

