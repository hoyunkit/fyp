位而言。離在上。坎在下耳。實則文王卦位。與伏羲異。伏羲卦位。乾坤

分上下。乃天地定位之象。故有上下之分。若文王八卦。乃為八方。離

南坎北。震東兌西。乃四方之位。不得以離為上。而坎為下也。且以地

勢與天體言。北方在上。坎居北位。高於離。更不得稱離為上坎為下

也。而傳文此語。乃指二卦之體用。及其升降往來之道。蓋坎為陽。陽

主升。離為陰。陰主降。而體陽者用陰。體陰者用陽。即以二卦所屬象

言。坎為水。離為火。火性炎上。水性潤下。不問在何地也。高山之泉。必

流於海。積薪之火。必揚於空。此不問所居。而其升降之道必然也。離

雖陰體。其用反陽。故象日與火。坎雖陽卦。其德反陰。故象月與水。此

