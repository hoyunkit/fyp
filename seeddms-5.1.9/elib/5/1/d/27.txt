之自成圓形。合之乃為同列。離與坎猶兄弟夫妻相配相得而已。

坎卦用分賓主。而以坎重在險。則主用在設險以陷人。而賓則在出

險以避禍。此二者志不同也。蓋卦象四陰二陽。其志各異。陽陷於陰。

則志求解脫。陰包於陽。則志在俘獲。是主賓鉤心鬥角之象。故重智

而在善藏。用險者不以險示人。履險者不為險所困。總賴有其智耳。

如設陷阱待獸。人之智也。獸越阱而不陷。入而能出。則獸之智也。所

謂不智。則中庸驅而納諸罟擭陷阱。而不知避之謂也。故設險之智

易。脫險之智難。而其履險如夷之智尤難。君子知智不可過用。險不

可輕試。則唯早知其陷而預避之。先測其阱而遠離之。是重在明哲

