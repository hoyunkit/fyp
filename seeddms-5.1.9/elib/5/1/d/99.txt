也。離四陽分列。中夾二陰。而陽在中爻。以主持全體。與坎相反。故坎

同於坤。而離同於乾。蓋取三四兩爻也。三四為人爻。則離坎之同乾

坤。當由人道言之也。人在天地中。上下承天履地。正本諸離坎之用。

以立人道也。離猶仁也。坎猶義也。仁義內外。互為其根。仁見於外。而

根於性。義發於心。而辨於事。此一上一下。互成其妙用也。離以中爻

皆陽。剛見中爻。是為光明。坎即以中柔。而為潤澤。日之與月。水之與

火。互為照耀。互相蒸化。即離坎二卦之合德也。而人道見焉。是人道

達於離坎。人生基於離坎。而互成其用。離以光明。而照臨於下。坎以

潤澤。而化騰於上。如天日之溫和。雲雨之灌溉。萬物以生以育。以長

