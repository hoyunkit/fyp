此申釋全卦彖辭之義。明坎之大用也。坎為險陷。已詳前講中。習坎

重險句。乃申明六爻之坎。為三爻之重。故曰重險。亦含有重視之意。

謂習坎乃重視險陷之用。凡學一業。而習之不捨者。必所重之學也。

交一友。而習見之不輕疏遠者。必所重之人也。坎而曰習。正重之也。

以險固可畏。而足以為衛。固近害。而足以避禍。固多憂虞。而足以保

平安。固涉艱阻。而足以資固守。此乃害中有利。禍中有福。乃可以借

重。而竟其長。略其短。故曰重險。然易辭向包多義。而必有主義。以文

言。則主義乃重複。非重輕。為六爻重三爻也。三爻之坎已為險。今重

之為六爻卦。是重險也。所謂習坎。亦含有重複之意。書讀之又讀曰

