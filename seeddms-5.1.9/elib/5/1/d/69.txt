始。亦猶初爻也。故用缶與酒簋互比。自牖與進食相對。皆有一剛一

柔之象。酒食水也。缶則土也。牖亦土也。水與土比而成用。進食。禮也。

節其物。粗其具。納不以正。則非禮也。禮與非禮對而成行。此皆剛柔

各半之喻。坎已在中。是入土已深。土中之固有者。非土即水。則用缶

自牖。猶其原物。既居坎穴。自不得由正道出入。而不可以求全於儀

節。此野俗與禮文。有並行不悖之意。既由穴入。剛柔相交。出入所會。

一文一質。一敬一慢。原無足奇。而以數言之。樽酒奇也。簋貳偶也。納

約主也。自牖賓也。一主一賓。一奇一偶。亦可見剛柔之交、陰陽之際。

互相配也。故釋文稱為剛柔際也。際。交也。兩者之交曰際。以六四雖

