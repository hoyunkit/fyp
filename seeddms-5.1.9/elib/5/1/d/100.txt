以成。此天地生化之功。藉離坎以致之。而人身生育之道。亦依離坎

以達之。故道者言脩。必假離坎以為言。而衛生保命。亦必賴離坎互

濟以收其效。以離象心。坎象腎。人人固有者也。而易則由此以明生

化之原。天地之道、日月之功、陰陽之和、水火之濟。皆以此二卦往來。

昭其奧。發其蘊。而示諸天下矣。故坎後繼之以離。明其為往復之道。

終必有始者也。

離卦中互兌巽。澤風大過。反之則為中孚。以風與火易動。而相遇易

燃。澤本水。與火相制。而離火之用。必有需於風與水。風助其勢。水限

其力。相違相成。而後大用著焉。故用之當。則可致中孚之功。用之太

