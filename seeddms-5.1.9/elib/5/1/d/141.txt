此天子之事也。凡邦國不廢典刑。不撤武備。為以罰有罪。誅不服。上

九之征。正以丁三四爻離亂之餘。各方有攜貳之志。六五之王公。至

此已得伸其天討。張其撻伐。而能獲其首惡。散其徒眾。庶乎邦國以

正。人民以安。此離上九爻辭。稱其出征。釋文指為以正邦也。辭雖取

征討為喻。究包括刑罰不善。逐斥不共而言。不過征伐為最大耳。明

明德於天下。有教必有刑。有文事必有武備。殺之正以成其生。威之

正以見其惠。此離日之功用。大人所效法也。

宗主疏述。

離卦有文明之象。以四陽二陰交錯勻整。上下正位皆陰。如人

