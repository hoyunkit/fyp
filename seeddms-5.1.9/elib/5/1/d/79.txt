卦唯坎。有此德用。讀者宜深味之。

上六。係用徽纆。寘於叢棘。三歲不得。凶。

宣聖講義。

此坎卦上六爻辭也。上居極地。當變之時。而為坎險已過之後。因變

而反入險。已安而又逢難。即由坎用之所必至也。然在前之險。為下

陷。為沈沒。為不得出。而上六之險則非也。以既經九五之後。陷者已

平。沈者已升。不出者已脫然自寧。原可不再遇險。而以數之所至。時

之當窮。乃復攖於難。而遭夫困逆。雖非陷下。而被係於徽纆。雖非沈

淪。而被寘於叢棘。是雖已出。而又遇縲絏之災。雖得安。而又逢困辱

