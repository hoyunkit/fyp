耳。以坎為水。故凡卦言濟涉者。皆關乎坎。如既未濟。其明證也。

即除二卦之外。他卦中所稱利涉不利涉者。亦指坎言。如需訟

之類。以皆有坎也。其無坎者。則或因互或因對。或因變。或因用。

有關乎坎。故亦稱涉。而大過上六則稱過涉。則以大過之後即

坎。因過而涉。因極而變。明已由大過變而交於坎矣。非坎本卦

之用。且係大過之餘。乃占為凶。以用乎前五爻也。大過本非坎。

而類坎之大象。亦稱疊象。以中孚本離大象。或疊象。大過與之

反。故有類坎。然非真坎也。唯上六已極。由變而交坎。遂有過涉

之凶。謂其涉夫坎險也。坎以險稱。而象於水。是凡水皆險。而險

