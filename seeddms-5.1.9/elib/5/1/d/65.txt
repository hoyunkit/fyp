六四。樽酒簋貳。用缶。納約自牖。終無咎。

宣聖講義。

此坎卦六四爻辭也。六四以陰居陰。而在外卦。外柔為道行大則。此

六四較六三為善也。且四與二同功。而近五之正位。其志宜下。其行

宜柔。乾九四曰或躍在淵。無咎。明其在高宜自卑也。故當位者宜屈

己以從人。有力者宜束身以利眾。富則宜儉約以惜物力。豐則宜省

節以保天命。報施有度。登降有格。廣狹以時。損益以幾。斯物得其平。

而事不戾於道也。六四志在求平。行在求安。以履坎陷。而求不險。以

處圍困。而求解脫。故爻辭如此。且言其終免於咎也。撙酒簋貳用缶。

