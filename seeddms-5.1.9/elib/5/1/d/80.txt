之厄。爻辭所稱。明其始終被人囚拘。不獲自由。出彼入此。其害相等。

則以坎之不易用。險之不可試也。係同繫。徽纆皆索。而以別於鐵鎖。

明其相待。猶以柔也。寘同置。放也。叢棘。罪人所居。而以別於囹圄。明

其至此。非干刑也。又如居喪守禮。在苫塊之中。而四圍以棘。故稱棘

人。又如失途跋涉。行荊棘之間。而縛於草木。故稱草莽。是皆明上六

失乎常道。被群陰所困。舉足不自如。而永在坎險之內也。三歲言其

非一時事。如困與豐。三歲不覿。一義。凡數最大者稱十。以上至萬。次

者稱三。以推至眾。皆多也。如十年勿用、十年勿字之類。以其數甚大

也。今云三歲不得。以其在近年中不易出也。且時已窮。位已極。不獨

