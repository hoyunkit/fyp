卦之稱名。皆本陽言。而皆本三畫卦言者也。若重之為六。則名

雖是。實已不然。如坎上下二陽在中位。反因陷而得蓄藏屏蔽

之用。離以初上及中爻。四爻分合連接。反因離而得配偶消長

之功。是六畫卦有異於三畫者也。就三畫言。則六畫者謂之重。

坎為重險。離為重明。重則反其德用。即極則必反之理。重險者。

險之極。反則為安固之用。重明者。明之極。反則為下照之用。以

其重而用乃殊。故周易因之。以坎代坤。取其有坤土厚載之德。

以離代乾。取其有乾元大生之功。是以坎。陽也。而代陰。離。陰也。

而代陽。中男也。而代母。中女也。而代父。其體原異。其用則同。蓋

