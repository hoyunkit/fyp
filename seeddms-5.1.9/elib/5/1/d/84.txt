君子先德教。求其孚於道耳。

宗主疏述。

坎與離對。為後天八卦上下主位卦。以代先天乾坤。在六十四

卦中。其重要不下於乾坤。以周易次序言。即尤過於乾坤。蓋周

易卦位。乾坤退居兩隅。坎離適在正位。全體以之定其序。一切

以之辨其方。不特為八卦之南北二地也。南離北坎。與先天上

乾下坤。同而不同。在先天分上下。為天地定位。而後天分南北。

為水火定序。以先天分上下四方。為立體。後天則分九宮八方。

為圓形。此雖代乾坤居上下位。其用實不同也。坎為陽而代坤

