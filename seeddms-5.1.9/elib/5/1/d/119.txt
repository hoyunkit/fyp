則坤也。地之色也。天地合德。即生化之根。萬有之宰。至是而離道以

全。離用以成。而天地生化之功以著。而水火既濟之效以明。故占元

吉。言其無不吉也。以日之大用在於生化。而生化必藉地而後見。萬

物皆託於地故也。六二以日光下照大地。日色黃明。即地上所有。無

不被其光熱。育為生成。正如春日。天氣初和。萬物生長。乃以地面得

日之光熱。而蒸化。而發育也。此其為吉。非一方一時之宜。故稱元吉。

明其遇此者無不吉也。以日下照及地。其光中天。無不普照。其氣溫

和。無不化育。雖微如蟲介。賤如草木。皆欣欣然向榮。以遂其生。成其

化。此其為吉。蔑以加矣。是六二元吉。恰與坤六五同。坤六五以順承

