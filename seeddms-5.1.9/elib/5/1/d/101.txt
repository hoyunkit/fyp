過。則將類大過之弊。此用離者所當知也。由爻辭中吉凶互見。亦可

知用之必有道矣。水火皆能利物。亦能害物。得乎中和。則見其利。太

過不及。則受其害。此離與坎。雖代乾坤。其用則有異。以既交合後。非

純一者可比。離取其光明而不過。坎取其陰險而得中。故二陰在中。

乃制離於中行。二陽得正。足脫坎於險陷。其道一也。唯至中。乃至道。

過與不及。皆非道也。他物尚然。況離坎乎。離坎在天地為生化之原。

在人為生存之根。在物為生育之門。固無時可離者也。因其不可離。

而名曰離。足見命名之義。要人知勿過。而守其分耳。離之用。即合於

坎。而為往來。與坎之用在於得離而致平協。皆泰所謂。無平不陂。無

