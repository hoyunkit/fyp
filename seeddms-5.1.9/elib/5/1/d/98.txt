離卦|¦||¦|
離下離上

宣聖講義。

離卦大義。已見坎卦講義。中。離坎原相須成用。一上一下。如人心與

腎。其功用相通。不可闕一。故傳曰。離上而坎下也。在後天生化。陰陽

必調協。水火必相濟。非如先天孤立。而乾坤至此。乃易以離坎。離卦

二陽一陰。陰在陽中。重為四陽二陰。陰居正位。與坎恰相對。化而分

之。一乾一坤。交而合之。一既濟一未濟。乾坤居全易之首。既未濟居

全易之終。而離坎介其中。為全體鎖鑰。全易樞機。故有天地。即有日

月水火。有乾坤。即有坎離。離坎在後天。固代乾坤。而其用亦等乾坤

