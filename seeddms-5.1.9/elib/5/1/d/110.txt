所貴。以麗而竟其德用。不獨託其一身已也。又不獨施於一時一地

已也。必化成天下。使被其德者。無物不生。接其用者。無物不化。然後

充乎離之麗。而協於代乾之位。為後天生化之主也。故稱為亨。言其

通乎一切。無不宜。無不利也。凡稱亨者。皆如此義。離之為亨。尤最著

也。坤雖行地無疆。而止於地。地以外莫之及也。離則達乎天。上下無

不至也。此所以為大亨也。因柔之得麗乎中正。以天之位。行地之德。

則譬如養家畜者。有牝牛之孳息。而一家得其用矣。古以農耕為本。

牝牛者農耕所貴。乃取為喻。非限於牝牛也。而既協牝牛之吉。是已

應坤德之全。其利固已溥矣。吾人不必求其利及於地以外者。苟盡

