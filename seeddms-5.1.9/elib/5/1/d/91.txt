代力。明示人以不虞。而使之自陷於窞。非智過人而何。此坎雖

險。而用稱智。中庸曰。人皆曰予智。驅而納之罟擭陷阱之中。而

莫之知避也。可見陷於窞者。乃智不逮。非力不足也。然智有大

小。小智猶不智。大智若愚。唯其善藏。乃若愚。雖以險利人之陷。

而必先使之不覺。而後可致其功。此善藏者也。苟明示有險。人

將避之。唯恐不及。尚敢以身試之哉。故大智必愚。至剛必柔。至

勇必下。坎以柔成其剛。下成其高。而達夫愚成其智之用。故坎。

坑也。坑乃土亢二字。亢言其過高過剛。而其實則至柔至下。此

坎之大用有異乎他卦者也。人但知其險陷。而不明其高明。則

