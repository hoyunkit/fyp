物。無時日之殊。經日光蒸而為雲。則能致雨。因風冷凝而為冰。則可

渡人。皆其信也。故涉水深必以舟。淺則自揭。取水多必以器。少則自

掬。過冬則解凍。而不可試險。行路則設橋。而不致中阻。此人依其信。

可免其害。以收其利也。推之運輸遠近。灌溉南畝。假其力以為工。因

其潤以作飲。何一非水之有信。足為人物之利哉。是水火之險。乃成

其用。實由其有信也。心亨者。一陽在中得正位。故曰乃以剛中。乃以

二字指其用也。言坎之主用。因其剛中。水之力能負重。能潰堅。皆剛

中之所見。外固柔弱。若無能者。而力不可量。非以其剛中而何。剛者

乾也。天一生水。坎之剛中。乃天地之定數。而稱夫心亨焉。前所講維

