成其用。如人身心與腎是也。心合乎離。為陽之長。腎合乎坎。為

陰之帥。而心非純陽。故血統於心。腎非純陰。故氣原於腎。氣陽

物。血陰物。陰陽對行。而自分主客。故腎之精。心能發之。心之神。

腎能育之。發育之機。非一藏所主。而心腎實共司之。此衛生者

所最重視也。亦凡脩道者所必先知。道書所稱取坎填離。煉精

化氣。莫不以心腎為本。心有離之光明。腎有坎之潤澤。二者合

則長生久視。分則病衰老死。此即天地生化之機。亦全易消長

之數。今講坎卦。有關道要。及人生壽夭健病之處。實最重要。望

讀者細玩味之。

