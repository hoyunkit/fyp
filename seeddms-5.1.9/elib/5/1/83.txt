必經春溫。由暑而寒。必經秋涼。此變之數理有定也。三歲固言其期之久。亦以卦原三位。遇三必變。如坎三變則為離。是險陷變而光明。則凶亦變而吉矣。此可於八宮卦序證之。乾三變交坤。坎三變交離。其變必至三。始交對宮。而卦德亦與本卦反。故凶三歲。明其必待交離。方免於凶耳。爻辭不得得字。即含變字意。言不過三歲。不得變易此數。而脫於徽纆叢棘之困也。坎以在下象水。本無徽纆叢棘之象。以上六高出水面。而至於山。乃有此喻。言出坎而受困。與初六之入坎陷窞者。正相對。一高一下。一水一陸。地雖不同。而險一也。故用坎固重出坎。而尤重出險。不坎之險。無異於坎。行而失道。則無往而非坎矣。此