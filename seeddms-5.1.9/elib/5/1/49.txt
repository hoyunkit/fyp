必如春風之暖。隨地同和。以其無垠。乃成其大。以其不息。乃成其久。久大者德業之所期。而坎離肇其德。水火昭其功。故坎離水火。天地間無地可闕。無時可少者也。人生日用至易得者。莫如水火。而其功用較何物為大。可以見君子之德教。亦必發於平易。而貴於一切。稱為高明。而習之至便。此德教於人。亦不可一時離也。正如坎曰習坎。言其非生疏也。明其至和易也。且浸漬已久。則化行益便。薰陶已熟。則實踐無迕。此德行宜常。而教事貴習也。德行不常。則如法之刑人。徒為一時治罪而已。不足以防患於無形。教事不習。則如味之適口。徒為一旦解饞而已。不足以養生於平日。君子計其遠。不務其近。求其易。不