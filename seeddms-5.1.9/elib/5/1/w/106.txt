神形以健。遵乎天。則返於太虛。率乎人。則流諸化冶。此皆就離坎相

應成用。陰陽相交成德之所致也。顧求天下之遠者大者哉。故道家

求己。以卦取諸身。聖人用世。以卦推諸天下。無不同也。無不合也。學

者苟通二卦之德用。則將無往而不適宜。豈徒詁易已哉。

離。利貞亨。畜牝牛。吉。

宣聖講義。

此離彖辭也。離出於坤。而成於乾。以女代父。而居先天乾位。然非乾

也。故四德有其三。而不稱元。且以利貞在亨。先明後天之日。其德用

必自地上顯。而獨施於萬物。與人道之體坤。其義正同。蓋離雖代乾。

