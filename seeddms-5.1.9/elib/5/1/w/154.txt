得棄物以冀道。後天之身。心腎為主。必先合心腎之用。以保其

生。方可推精神之養。以達於道。道始於太極。分於乾坤。而後天

則唯離與坎帥之而已。由離坎而上。則返於太極。此成道者之

所至也。由離坎而下。則趨於既未濟。此隨化生成者之所履也。

是語其高。則先天之乾坤。語其近。則現在之離坎。天下莫不由

是生成變化。而況有生者乎。而況人乎。此離坎在卦稱為人道

也。上為天。下為地。人在其中。離坎以在乾坤之中。故取喻乎人。

而言萬物。則中央土也。萬物皆託生於土。離坎雖象水火。實則

為土。以水火亦必依土以生化耳。此納甲以離坎配戊己所由

