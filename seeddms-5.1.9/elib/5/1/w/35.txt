雛。必陰陽之和也。孚、和二字。音轉義通。中孚即中和。今南方讀和音。

仍近孚。可資證也。孚必和。和必協。凡稱孚者。必因其陰與陽。克諧協

也。雌之孵雛。必先得雄之諧協。未有獨生育者。後天生化之例然也。

坎代坤母。而得離之諧協。以生育萬物。是孚者。不獨指爻中之陰陽。

亦兼及與離一陰一陽。相合而有得也。故下句維心亨。即指明坎之

用在與離通。離為心。亨通也。維心亨。即合離以通達其用。而互成其

德也。因不能獨生。必有所合。因不能獨成。必有所孚。此坎與離在後

天必時相通。而後各致其功也。行有尚之義。亦如上句。以坎之志在

離。尚猶慕其上之離耳。故曰行有尚。苟不行則已。行必尚乎離。如人

