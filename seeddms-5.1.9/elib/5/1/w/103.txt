愈炎。不成其用矣。如既濟離反在下。以與坎易位。易則德用以明。功

業以大。前於坎卦已述及此義。今更指明。使讀者知離坎不相離。而

在後天。陰與陽、水與火。不偏重也。離四陽二陰。陰得位乘時。以見日

光必下照。火必內伏。方成其大用。若反之。不獨無用。且有害也。今周

易序卦。先坎後離。亦含此義。上下卦分為二陽一陰。有如人之雙目。

中藏瞳子。即坎之元精。坎得坤元之精。而予離以為明。如人之目。得

腎中之精。以為瞳人。而發光明。其象正同。然瞳人生於腎。根於下。而

神藏於心。出於瞳。是心交腎而後有明。亦猶離交坎而為明也。離本

代乾。而為坤體。為其陰也。陰以為體。陽以為用。其光明不因二陽。而

