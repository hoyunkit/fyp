義近似。又加坎初六入於坎窞。亦同困之困於株木之意。而坎

六四所稱。又同困之困於酒食。苟取二卦對勘。則可知坎之與

困。固大同小異也。蓋坎為水。而下陷。水為大險所在。困亦因水

成象。其險陷如坎也。不過坎包其眾。困舉其一。坎概其大。困指

其細。微有別耳。以坎言。本險為用。則無在非險。而困則因險有

限制。苟離澤可免於險。是坎之險無量。而困之險有限也。坎六

爻本皆險。以二五得中乃自免。三四得協於二五。亦足自保。唯

初上既乖於二五。復為陰之所始終。乃占凶。讀者所宜知也。

坎之用以險。而險道不易行也。全卦各爻。多凶少吉。即此義耳。

