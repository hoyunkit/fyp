也。此陰陽交用之道。亦卦象陰中有陽。陽中有陰之定數也。唯以互

用之功。故相需必殷。唯以獨生之難。故相成必大。此心與腎。在平時

即不可偏廢。而在脩養之士。尤為最宜兼顧。且宜由主及賓。因體達

用。先明其本。更培其枝。先浚其源。更導其流。是以在腎之用。必推於

心。養腎之方。必及於心。心壯腎亦彊。心舒腎亦暢。此理數一致。實本

乎天地生成之序。日月光照之規。而見夫易卦坎離調劑之象也。聖

人恐後世有未達。於坎卦彖辭特著其義曰。有孚維心亨。一語以明

坎之用。亦即示身中之腎。必孚於心之亨通也。此心字。指坎之用。俟

後詳解。要知此語。不獨關乎生活之源。并為指示脩道之本。誠以脩

