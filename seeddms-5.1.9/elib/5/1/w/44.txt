見其陷。是坎之為險。推而至於山川丘陵。為物不同。為險則一。以其

皆關夫坎也。皆有所險陷也。而天地之險。乃天地自成。天地既有其

險。人安得不有險以致其用哉。故曰王公設險以守其國。謂王公因

天地之險。而推其用為守國之謀。則山川丘陵自然之險。固可資也。

而城池關塞人為之險。亦必重焉。此假險以保其平安。正善用夫坎

者矣。物以險而遠害。人以險而遠禍。守國者其大矣。下至一鄉一村、

一家一室之安。亦必有賴乎險以為守。是可見坎之大用也。坎以險

用。故贊之曰。險之時用大矣哉。此時用二字最要。為險之必因時地

而致其用也。舟車未通。偏地皆險。及其通也。則非險矣。草茅不翦。行

