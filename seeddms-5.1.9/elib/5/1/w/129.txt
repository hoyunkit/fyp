必有此事。所謂突如其來如。以其內外不協。客至而主不納。亦猶需

上爻有不速之客三人來相類。唯需上爻為陰。下與陽交。客雖不速。

而主能敬之。故占終吉。此則以六五在上位。而不與陽協。陽雖自來。

而被阻。故辭稱其突如其來。致遭焚死棄之禍。可見主客猜忌。不相

容也。突如者。無緣而出之意。來如者。無故而至之意。焚如者。遇火之

意。死如者。不復生之意。棄如者。不屑顧之意。皆言其不洽不入。而無

所惜。是絕情之意。以九四連九三而分內外終始。接六五而殊奇偶

剛柔。有如竈突之火。忽焉上炎。既不成用。且為害也。則唯有速予撲

滅。寧毀其竈。無所顧惜。卦象離為火。故取竈突火焚之喻。非果有災

