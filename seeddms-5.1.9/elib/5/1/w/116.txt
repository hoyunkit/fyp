交錯之象。爻辭稱為履錯然。蓋取象如此。非真必履舄交錯。故用然

字。與若字如字一義。既有交錯之象。自易生狎暱之弊。既多往來之

地。自易招是非之時。則唯有持之以敬。而後免於咎。咎即指狎侮是

非之所生禍害。小人最不能免。君子戒於幾先。乃能以敬辟咎。此明

離之初九。雖接於陰。而不見侮。實有其緝熙光明之道。則所謂敬是

也。敬於外。必誠於內。誠於中。必明於物。苟敬矣。則雖在下不辱。處孤

不困。困辱既免。更何咎戾乎。是因履錯而先敬。乃足以辟咎於無形。

辟。止也。除也。不獨避免已耳。離以光明為德。附麗為用。光明易污。附

麗易陷。此初九之咎。固理數不易免者。而人道則本其光明之性。堅

