保身。不乖常道。此中庸以知避為智也。中庸所稱。重在能中庸。舉此

以喻擇乎中庸而不能期月守者。可見不智之甚矣。然坎卦之智。正

與中庸所語同。君子因坎以常德行。即擇中庸而能守之至意。常德

行。即包含中庸之士。久守不失之道。為險臨於前。而避之必早。阱設

於道。而行之必經。唯有預求防閑於自己。以立於不傾不陷之地。更

能臨事而懼。好謀而成。以保其中立不倚之彊。蓋時有治亂。國有興

衰。君子處之。不悖於天。不乖於人。天時有命。人事有德。德行恆久。則

無一朝之患。性命不渝。則寧懷終身之憂。在乾九三曰。君子終日乾

乾。夕惕若厲。無咎。而中庸紹述其教。以戒慎恐懼於不視不聞之時。

