道必依離坎之象。推溯坤乾之門。而尤必先習於坎。次及於離。明坎

與離互易成用之序。始明坤與乾同化。以還於太極之功。坎離乃卦

象。不可得。而求之。必於己身中之心腎。腎與心互用。以成其生。則由

此進而推溯其同出之源。更因之求其同化之道。則後天之坎離。返

夫先天乾坤以迄太極者。正可因後天之心腎。化其氣血。合其陰陽。

以復於先天之太一。而還於有生之初。此工夫始終一以貫之。即本

易卦坎離代坤乾而來。乾坤固自太極出。而坎離復自乾坤化。今溯

而上之。則化者返諸未化。出者歸諸不出。則萬歸於一。一歸於虛。乃

返本復始工夫。亦即由卦一陽來復之所推也。復自坤出震。坎亦自

