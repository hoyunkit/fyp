異位。中隔九三。乃成睽閡。雖比近六五。以五為正位。貴不可攀。與九

三同為陽。而分內外上下之地。故皆不相容也。離為火。四為外卦之

始。有類於地。而非地。故喻以竈突出火。突字亦含懸起之義。平地忽

出。憑空卒出。曰突。又有逆襲之意。同前衝闖。與物忤逆。曰突。言其事

先不豫也。既突如而來。則其不易投洽可知。因其不洽。即遭拒斥可

知。以火發而致焚如。被害而遭死如。拋擲不顧而成棄如。此固相因

而至。未必一一如是也。故釋文但稱其無所容。明其兩不相協。則所

生之害。皆由無所容而來。善用時者。苟求其相容。即諸難皆可免矣。

即火出於突。亦因竈之不容。器與物不協。所以有潰散之害。不獨火

