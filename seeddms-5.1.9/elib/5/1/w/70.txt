求平。而猶未得平。其志在平也。故稱為際。言既在其交。自有致平之

望。若至九五。則已平矣。故九五爻曰祇既平。此可見易道重在平。而

坎用尤貴能平。平即無陷矣。讀者當會通各爻辭以釋之。

宗主附注。

六四以在剛柔之交。具有和平之象。雖若陷於囚獄。而得賓主之

和協。雖接待不能致敬盡禮。而見樽簋之情。是前雖有仇敵之心。

而今乃復成朋黨之勢。故雖入險。終得脫險。且不獨被陷者無咎。

而為陷者。亦將偕以俱出。此爻辭簋稱貳。明其有賓主共食也。共

食乃偕議之意。非限於食而已。既有偕同之象。自無仇怨之尋。則

