坎卦字象及字音。均與坑近似。在俗呼坑。在文為坎。而後世不

知坎即坑也。坎陷即坑陷也。俗呼設計害人為坑陷。即設阱陷

獸之意。阱亦坑也。為掘土成井。上蓋以草棘之類。使獸不覺。而

落入其中。故稱阱。明其為土井。中無水也。一作穽。明其為穴也。

阱陷即坎窞之義。坎窞者。土深下陷。入不易出。入坎窞者。猶墜

於深穴。因不知而墜焉。是在設者為不仁。而墜者為不智。此坎

之用近乎忍。而用坎者。則利其忍也。故用坎謂之智。言以智侮

不智也。智在深藏。若露於外。則非智。如以力挾人投井。乃暴也。

武力以脅人。非智者所為。蓋用智則恥用力。坎之用險。即以智

