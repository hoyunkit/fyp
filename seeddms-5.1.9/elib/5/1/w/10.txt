坎以陽入陰中。陰包乎陽。內剛外柔。以成險陷之象。由卦爻言之。上

下二卦皆坎。是重險也。而分別言之。則四陰內涵二陽。陽雖陷而得

正位。有其守也。陰雖包乎外。而若拱護。有其衛也。上下相應。以剛中。

內外相接。以健正。備剛健中正之德。有其道也。陰環四方。初上皆柔。

柔以為表。順以為行。有其用也。是坎之為卦。能達於物。而通於道。固

於內。而應於四維。以智為本。而行之以仁。以義為方。而施之以和。是

雖侷促於中。而有推弘之志。沉潛於下。而有升騰之思。則猶藏寶玉

於身。外有光潤之美。懷明珠於腹。表有文采之華。其德可比於成行

之士。出處不同。而威儀則一。又如守貞之女。剛柔不同。而堅潔則無

