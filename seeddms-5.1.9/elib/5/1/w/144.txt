代坤母。離陰也而代乾父。由名義言。坎陷也。以陽陷陰中。如物

之嵌入也。嵌音亦近坎。言如嵌物於他器內。深且陷也。離。麗也。

以陰麗於陽。如物之連附也。連音亦轉離。言本為兩離。而相連

附也。故名離。而義為麗。以陽實陰虛。離上下皆陽。中獨為陰。是

即陰連附於陽。虛連附於實之象。此義取附麗。而名為離。然離

本以兩陽相離為言。以中夾一陰。使之離也。而陰道虛。雖隔於

中。仍無所障。是離而猶連也。坎以陰來陷陽。而成深入之象。離

以陽來夾陰。而成附麗之形。此離之得稱。亦可謂因陽之兩離

也。氣斷而復續。絕而又連。兩陽之用。乃成光明之象。以互映也。

