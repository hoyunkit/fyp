耳。坎代坤。為陽代陰。由卦爻言之。陽少陰眾。是所代者。言如代領其

眾耳。坎陽代坤。坤純陰也。而用陽。是坎致乾之用於坤。以竟其生化

之功。後天生化之例。固如是耳。唯坤以無成代終。順承乎乾。既易以

坎。而後順承者以自主。無成者以自成。是乾坤之用。合見之離坎矣。

坎雖代坤。得乾之道。本乾之德。而直入坤中。居其正位。先天之坤。遂

變為後天之坎。而先天之純陰。變為後天之陽。變則卦用以見。卦德

以充。坎之用。乃合坤與乾。納陽於陰。而見乾之功用。於坤之地位矣。

坎孚先天五行之水。為河圖五行。天一生水。地六成之。水之生成。既

非純陽。亦非純陰。而合之則為一。分之則為天者一。為地者六。一六

