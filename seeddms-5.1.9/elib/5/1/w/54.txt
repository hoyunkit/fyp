之防水。使無汎流。而成其利。人之德教。亦如是也。禮義為隄防。則

情欲不至橫決。而後生息無礙。心身和平。此取坎以立教。而必先

德行與教事也。夫坎。水也。流於川。注於海。不厭其多。潰其防。漫其

田。則少亦害矣。人心智巧。人情勇毅。若發於德。止於性。則不厭其

精。苟徇乎欲。役於物。則微細亦敗矣。故用坎者。以情就正於性。而

必先常德行。習教事。俾不惑於物。不馳於欲。此聖人脩身大法。亦

即人類生生大規。而不外體坎之用。成後天生化之功而己。故中

庸首章。致中和以成位育者。實本於坎之卦象。二陽得中。以和於

陰。而能有守有為。以施其德教耳。讀者宜細味之。

