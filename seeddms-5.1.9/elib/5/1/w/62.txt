二之升。有如人之來也。陽升而就陰。是由升復陷之象。故曰來之坎

坎。言陽來而往於坎陷也。兩坎字。有分有合。合則明其險陷之重疊

也。分則見其上下之同陷也。若連下句。則為坎險。明其屬陰陷。而有

險也。是坎坎二字。連上連下讀均可。而合之為一義。則坎坎猶乾乾

之意。言坎而又坎。即陷而又陷、險而又險之意。且來之坎坎。明來者

之入險。深而不覺。陷而莫拔。坎坎有逡巡下行之勢。又有如由高墜

下。滾滾不已之象。詩曰。坎坎伐檀兮。亦言其伐而推之河下。猶轉碌

碡也。自上而下。展轉深入。以投於陷阱。其勢既順。挽回不易。其來既

乍。阻止不能。故曰險且枕。枕猶梗也。言其墜陷必達於所極之地。而

