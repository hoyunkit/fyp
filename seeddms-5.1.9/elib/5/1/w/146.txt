離雖為光明。為附麗。有和平之象。而以其為氣過急。為道過激。

如火如日。熱力迫物。盛氣陵人。故雖得用。不足以語於安吉也。

蓋天下之至安者。必先至平。至吉者。必先至中。離與坎皆非平

非中。一在高而自崇傲。一在下而自深沈。一則驕矜剛愎。有不

近人情。一則陰險詭詐。有不從天性。此坎以陷而終自縛。離以

揚而終自散。皆失中道而吉凶固異其占焉。唯二卦合同。則可

底於中和。歸於平等。是以聖人於坎離不獨用。必求其協孚而

相濟也。故既濟尚焉。傳曰。既濟。定也。言離坎既合。而德乃定。情

乃平。用乃中。物乃安也。觀夫人身性命同具。而不能獨存。靈體

