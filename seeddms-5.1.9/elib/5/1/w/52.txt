曰流而不盈。雖滔滔下流。而不旁溢。是其有德在不失其信也。則

洊至非災也。以得其利。避其害。則如江河日夜流。不獨無患。且大

用存焉。此坎卦之德用如水也。而人之用坎者。亦當師水之德用。

務遠其害。而取其利。則其功莫大矣。

又曰。坎卦包羅甚廣。而其用在因險得安。因傾得平。即不外因害

為利。因禍成福之意。卦用如此。而易教則重在德教二者。象辭曰

君子以常德行習教事。其言深切著明。蓋以坎稱習坎。必有所必

習。必由於未習。必習者。謂人生不可少之行也。未習者。謂非生知

良能之事也。故以常德行習教事六字。指出人道大則。於坎卦大

