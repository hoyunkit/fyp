在一陰。然非二陽之相協。亦不能成其明也。陽本乎乾剛之德。而坤

柔以麗焉。此光明之所來。亦後天生化之大則也。若先天則唯純陽

為光明。故道者不復假目以為視。而明澈一切。以其非後天之器。乃

依先天之道也。脩者調離合坎。化而為乾坤。一而還於純陽。乃不用

目而自明。若吾人則賴目以明。目即離之象也。故後天唯離稱光明。

而取象於日與火也。

離之命名。固取離合之義。而離字從隹。以其象鳥也。猶坎字之欠。象

魚也。鳥飛於天。魚潛於淵。升沈上下。各異其用焉。故離用取升騰。而

必下達。坎用本沈伏。而必上達。一上一下。迭為賓主。此天地間陰陽

