被陷者與為陷者。皆可占無咎也。以六四與九五接。一剛一柔。志

在於孚。利在於合。既相害於前。而不得不相偕於後。所謂一往一

復。一平一陂。自為循環。數不容錯。行不容亂。故釋文曰剛柔際也。

與泰卦九三釋文。天地際也。正相類。泰九三以在乾坤之交。陰陽

交至。陽升陰降。恰得其和。而致於平。此爻辭稱為無平不陂。無往

不復。與坎六四之因陷得出。因險得安。正是一義。故釋文皆以一

際字明其用。蓋謂交和也。如兩國媾。和必無爭妒。而勢不相下。終

至於講和。此際之所謂也。一陰一陽。一高一下。因其際而底於平

和。乃皆占無咎。觀九五爻辭祇既平之語。即可見六世之終得平

