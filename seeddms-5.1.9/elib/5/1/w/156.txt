今所講以離坎包括各卦。而為全易中主。不獨說明天地生化

之源。且推闡道家脩養之奧竅。使知前人以離坎喻心腎之來

由。而並及今後科學之論。水火之力。實為一切生化主要。可以

證易道之大。無不可會通者也。

宏教附注。

坎離二卦為後天主卦。凡一切生化。莫能外之。而由後天以通先

天。如道功脩養方法。亦必假之以為喻。為坎離原陰陽之主、氣血

之司、心腎之府、精神之門。是不獨外包萬物。內括玄微。而其至也。

直達乾坤之元。以還於太極。實皆由離坎之神用以致之者。故講

