聖人用坎。不以其險。而以其易。不以其陷。而以其行。德行之常。期其

易也。教事之習。期其行也。一人之德。足為萬人之教。一人之行。足為

天下之師。此師資所由出也。此師卦取坤坎之合。以先後天同德。而

水能代地以範萬類也。唯其有常而能習。故德行不息。教事無疆。皆

因坎之道。以追坤之德也。

洊至與前習坎、重險。及下常、習二字。均一意。為其德用必恆久。功行

必綿遠。方能大也。所謂重險。以險之用。由重而達於保安。非一時一

地之力也。所謂洊至。以水之用。由浸淫漸漬。而達於長流不竭。非一

朝一夕之功也。則常德行。必如日月之明。亙古常新。習教事。必如春

