也。故周易以代諸坤。謂猶地之厚載無疆耳。

坎之代坤。在後天。坎水坤土。原相制。而在先天。大地皆水。是代坤。係

推本先天者也。坎亦象月。月與水相類。皆因日以為明暗溫涼。是以

坎代坤。猶月照於地耳。離之象。以日照大地。亦合先後天之用。而以

陽盛。故代乾。乾雖純陽。在後天無生成之功。必藉日之光照。而後見

其生成。是以離代乾。不獨易卦之義。實本天日之用。坎之代坤。固由

水月之象。亦以後天純陰不用。必藉水月之用。以竟其順承代終之

道。正如月之得日以明。即順承代終之顯例。月承日光熱以為用。代

日光明以為時。晝夜往來。代明之可徵者也。後人於日月代明一語。

