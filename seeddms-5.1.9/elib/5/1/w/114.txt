宣聖講義。

此離初九爻辭也。離居先天乾位。而與坎對。合言之。天與火同一位。

故離卦含有天火同人之象。又以先天之坎。後天為兌位。且離卦四

陽二陰。陽多於陰。包陰在內。有類於天澤履。而初九陽在下。如人之

履。故爻辭稱履。錯然。雜沓之象。言取於同人之義。履至雜沓。相交錯。

意即朋來甚多也。賓主交錯。履舄雜陳。古者賓至。履舄脫於戶外。雖

未見其人。觀其履交錯。已可知室中之眾。故曰履錯然。明其來者眾

矣。離本附麗。來者亦相率而至。又離有光明。招致者廣。朋眾咸集。如

同人也。賓來既眾。易招尤愆。然苟取履之義。以禮敬之。則仍免咎。蓋

