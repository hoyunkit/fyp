此離六二爻辭也。離卦以二五兩爻。陰得中位。明其原出於坤。是以

在六二取坤之德。而稱黃離。猶曰離合坤德而成用也。黃為坤之色。

在坤卦六五。曰黃裳元吉。此稱黃離元吉。正相表裏。六五在外卦。故

曰黃棠。此以在內卦。故曰黃離。離本陽之用在上。其象為日與火。因

所象者眾。不及偏舉。乃稱黃離。猶曰黃日也。凡屬離而為六二者。皆

黃離也。以離又為麗與明。亦可目為黃麗或黃明也。因黃為色。離則

其物之代名。如曰黃麗。即以黃麗於物之意。如曰黃明。即以明而色

黃也。不可執離卦之名。謂為離之黃也。然黃離之稱。正以離六二得

坤之用。亦即乾坤同道。天地合德之意。蓋離代乾。為天道所寄。而黃

