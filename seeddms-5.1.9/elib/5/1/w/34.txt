可離。陽與陰必相合。水與火必相濟。故曰維心亨。維亦有維繫之義。

心通於腎。腎乃竟其功用也。行有尚者。以坎象水。水利於行。而功用

甚大。利濟諸物。必賴於水。尚者上也。加也。高也。大也。以坎之用。足稱

高大。而重在能上也。水上於火。乃為既濟。雲騰致雨。乃成潤澤。是皆

有尚之義。不獨意志嘉尚。利濟有功已也。習坎之德。重在以坎交離。

為其孤行不達。必與離合而後亨。此維心二句之微意。亦即人身生

存之妙理。道家脩煉玄功。不外以坎交離。由後天返乎先天耳。故象

辭次第引申其旨。讀者當細味之。

又有孚。乃指坎卦陽與陰協。雖陷不害。故稱有孚。即前所謂如鳥孵

