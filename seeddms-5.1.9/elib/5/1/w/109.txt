雖屬天。而與天接。其動止也。乃與天異。故名離。而義則麗。正以其離

而後稱麗。若原一體。固無所麗也。離出於坤。而成於乾。上麗於天。下

麗於地。天其體也。地其用也。此麗之所指。不限於天空也。譬諸日之

光熱。必藉物而後見。騰空者不覺也。登高者。反見其寒。是因所麗不

足。則其用不顯之一證也。以卦言。四陽二陰。亦交相麗。而陽為主。故

曰柔麗乎中正。以陰在正位也。日月麗乎天。百穀草本麗乎土。此人

共見共知者也。而所要者。非徒麗之貴。必因麗以成其德用。如日之

麗天。穀物之麗土。皆因以成其生化之德。竟其長育之功也。此卦以

柔麗乎中正。明其為日之象。而以重明得位。足以化成天下。是離之

