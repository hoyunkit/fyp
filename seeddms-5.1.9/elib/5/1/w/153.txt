卦乃離坎所分合。而咸恆二卦。亦即離坎之交錯變化而來。除

乾坤外。六子皆不能外離坎。即以乾坤言。亦不得棄坎離以為

用。此坎九五足以通乾。離六二足以協坤。而離與坎。又以上下

中位。足以匹配乾坤。以代其生成之功。是以在後天本離坎為

主。以其能賅其他六卦也。由脩養言。取象離坎。以達乎乾坤。由

生死言。取象離坎。以迄於既未濟。逆而上之。則成道之功。順而

下之。則隨化之用。故離坎在天下。恰為一切中樞。在人生。恰為

全體根器。雖取喻於心腎。實則包括五藏六府百體無遺。蓋猶

木之本。水之源。為生化之所託也。脩道者。不得外形以求神。不

