折。故比於日中則昃。離象日。日過中天。則偏於西。其光遂短。所照及

者。地固漸狹。時亦難長。則當此爻之占。有不可久持之象。鼓缶而歌。

與大耋之嗟。一歌一嗟。一喜一哀。皆由不得中和。則有所偏也。辭言

不歌則嗟。不及時行樂。則悲生遲暮。正如夕陽固好。易近黃昏。留戀

斜暉。必自珍重。果逡巡失時。則徒傷老大。歲不我與。時不再來。則大

耋之嗟。必相隨而至。故占凶。此爻辭意在警人勿自失時。善惜餘光。

雖土缶村野之樂。亦可聊以自娛。詩曰。今我不樂。日月其除。轉瞬白

頭。更何為哉。故二語相連。有不可稍縱之勢。誠以日之既昃。雖有光

明。為時甚暫。不得不自警惕也。亦因乾九三朝乾夕惕之訓。幸而免

