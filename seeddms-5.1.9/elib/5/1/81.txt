不獨難出。且有凶也。此上六因坎之用險。與初六習坎入坎。皆為悖道棄德。冒昧以行。逞智用謀。彊勉從事。乃不得坎險之用。而反自受其災也。故坎重在心亨。心有不亨。行必不達。重險之道。非德教不足以膀之。此象辭稱其必習教事常德行也。唯德與教始孚心亨之義也。不然。縱有權位。時過則敗。此上六之凶。以過九五之時也。雖不入坎。而被幽囚。其沈陷同也。故聖人因坎而先德教。因險而先心亨。知其難而守其易。見其利而思其害。始能終不敗也。象曰。上六失道。凶三歲也。宣聖講義。