高而不危。滿而不盈。必先有持盈保泰之道。調盈濟虛之方。此豐儉異於今昔。榮辱殊於主賓也。以往昭來。以下比上。雖不同其分。而恰得其平。此哲士重知因果。而不為已甚於前也。爻象因陰陽之分明、剛柔之交替。爻辭乃取賓主之互易、飲食之節減。以喻循環報復之理。而見險道之不易行也。然以施受之如其分。情性不亂。隨遇而安。剛柔以齊。苟免為志。則雖辱不為咎。而非禮不為過也。故曰終無咎。象曰。樽酒簋貳。剛柔際也。宣聖講義。此申釋爻辭之義也。六四之象。以在中爻。為坎陷之中。且當上卦之