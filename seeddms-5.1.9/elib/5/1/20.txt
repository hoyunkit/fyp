離四陽二陰。合而復分。則為一乾一坤。坎得乾之用。離得坤之功。上下流行。周乎無垠。正如日月代明。地天承平。故心不得離腎。腎不得違心。一本一末。兩者原一。如人有所作為。心主其思謀。腎決其志力。心定於上。腎動於下。下以奉上。則精氣上行。上以潤下。則神息下納。此全體生活。皆在乎心腎之息息相關。心火不浮。則腎中之氣永固。腎水不沈。則心中之血永和。是腎體靜而主動。心體動而主定。一行一止。一動一靜。二者合。而後皆如其分。若一不孚。心火自炎。則陽亢而成災。腎水獨潛。則陰盛而致病。蓋腎水無心火。不能自化。心火無腎水。不能獨明。如燈之資於油。則心賴乎腎也。如烹之待於火。則腎賴乎心