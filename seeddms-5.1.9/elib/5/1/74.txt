宣聖講義。此坎卦九五爻辭也。坎卦以陽入陰中。而陽為貴。卦以二五為中位。而九五為主。以得位乘時也。坎之九五。與下九二對。一陽一陰。雖若不配。實則內卦為陰。猶有剛柔之別。如甲乙丙丁是。九五屬剛。九二屬柔。以五為陽位。二為陰位也。是兩陽亦得相配。下陷而上平。下絀而上盈。亦成往復平陂之象。故九二雖陽得中位。其道虛。其勢卑。其德不及。而九五則與之反。虛者應盈。卑者應升。不及者應達乎中庸。此九五爻辭有既平之語也。然坎本柔。後天代坤。乃始終不足之象。故仍不盈。言不可盈也。唯不可盈。乃稱曰坎。以其本陷也。縱反而不