蓋離本乾大生之德。好生為心。所慮不節之以禮。則易為小人所乘。如以敬處之。即自無咎。此同人、履二卦初九。皆占無咎。明其仁而有禮。則賢愚善惡無不化之。正大人德教繼明之始。亦即離麗光明之初。而為天下文明之基礎也。文明必有眾。必善撫其下。必廣納其民於軌物之中。非為一人謀也。是以初九有取於同人與履之通義。而見履錯相敬之無咎矣。象曰。履錯之敬。以辟咎也。宣聖講義。此申釋爻辭之義也。離初九在下。而以陽翕群陰。如人之履地。而有