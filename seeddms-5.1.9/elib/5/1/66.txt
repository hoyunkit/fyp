明其儉也。納約自牖。明其困也。既待以禮。而不豐於儀。為其在險中。得免飢渴足矣。既餽以食。而不進以正。為其有所困。苟延其生已耳。此爻辭所指。明酒食不愆。行止被束。雖得甘飽。卻難自由。而其人能安以處之。順以聽之。則可終占無咎耳。此辭含義最委宛。為詳釋之如下。需卦曰君子以飲食宴樂。困卦曰困於酒食。二卦皆由坎合成。需為坎乾。坎在上。故飲食得所宜。困為兌坎。坎在下。故酒食成困。此其不同也。今坎六四。本有酒食。而以在外為陽所迫。在內為陰所圖。象有類於困。雖得酒食不快意。故爻辭稱撙酒簋貳。明其無多也。用缶。明