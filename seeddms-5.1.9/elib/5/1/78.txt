此天所限也。故日常圓。而月多闕。僅望日一盈。以代成之道如是也。坎代坤而象水與月。雖九五不能盈。此數所定。理所制。天道之常也。若變易。則災害至矣。是未大者。非不足於九五之用。乃明九五之用原未大耳。不當大而故大之。則不獨無功。且失其平。終不免於坎險之禍。故至上六又逢凶矣。此爻為坎主用所存。亦為生化所繫。順以成用。逆以成道。苟明不盈未大之義。則立身處世。皆不違乎道矣。道本常虛。德本自小。大與盈為道德之害。雖施之於物。求其備至。而育之於我。即務去其大盈。老氏道德經。悉昭是義。而其要仍不外平陂往復之理。小者大之。大者小之。盈者虛之。虛者盈之。於物唯水與月。於