正為行不遇險。必有功而已。故坎承乾。而示人以險。代坤而反其道。以陷窞替夫安厚之德。以坎坷替夫靜平之用。其義固有在矣。坤以厚德載物。承天時行。而坎反其道。示人以多憂多危。易陷易沈。無非明後天之道。有非先天之純一明允也。然君子知幾。必有所自保之方。雖險在前。而不為害。雖陷或易。而能自出。乃克達坎之用。與離相濟。以還於坤乾。此中動止。一言蔽之。本乎中庸而已。中則不偏。而無傾陷。庸則不改。而永平安。此君子用坎必有所習也。故辭特揭出習坎二字。在坤厚而安行。故曰不習無不利。此先天之性也。在坎陷而多險。故曰習坎。此後天之情也。性至淨。則無惡。情多欲。則易陷。此險