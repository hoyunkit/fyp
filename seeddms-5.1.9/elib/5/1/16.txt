陰必繼之。是坎之代坤。不獨代其位已也。實已代其德用。代坤之順承代終也。先天五行。首判水火。為足代陰陽二者之用。而水又居先。為先天本純陽。一動為陰。陽存陰中。是陰出於陽。而陽合於陰。則水之象成矣。陽雖少仍不失其用。故大地皆水。而物仍滋生。不因其淹沒。而絕其生機。此生機所寄。即水中之陽。亦即坎中之一陽也。在五行俱備之後。萬物已繁之時。其象仍未變。則已入後天。主生化之樞紐。是即已代坤之位。而共離火成生成之源。此後天萬物。不得復離水火。即周易全卦之用。不得有乖坎離之道。並可於人身中驗之也。人身中。坎當五臟之腎。與心相對。心為離。亦如卦象。陽含陰。以氣血