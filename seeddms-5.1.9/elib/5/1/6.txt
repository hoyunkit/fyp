一六乃水數。坎卦四陰二陽。以爻言之。為乾者二。為坤者四。四二之比。同於二與一。即一陽而二陰也。此卦之象水。與河圖相類。而取物以證之。水固非一種原質者。雖所含不一。其為陽與陰之比數。亦與卦爻相近。卦原卦物象名。不必指坎即水。凡後天之物有類是者。皆坎也。在天之月。在方之北。在時之冬。在人身之腎。在味之鹹。在色之黑。在聲之羽。皆坎屬也。以其皆為一陽二陰者也。坎卦上下同。自為一卦。與乾坤離大小過中孚頤各卦同。不似他卦顛倒別為一卦也。坎上下合三畫卦為重坎。三畫卦本為二陰一陽。重之。則為四陰二陽。五二兩爻皆陽。餘四爻為陰。陽入陰中。有類於