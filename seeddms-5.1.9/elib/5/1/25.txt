此傳文為明其用。及所自至也。坎自上而下。離自下而上。乃理數自然。而揆諸二卦所出。亦與是相合。坎出於乾。而下履坤位。以代地之德用。離出於坤。而上居乾位。以代天之生成。是以坎稱中男。而代母職。離稱中女。而代父功。斯皆離上坎下之所分也。水火者。陰陽之標準。寒暑者。剛柔之形表。一來一往。以成其道。一升一沈。以達其德。此二卦一上一下。互濟其用。而後萬物生焉。百化著焉。則離坎上下之大功用。足與乾坤相表裏者也。有坎之下。必有離之上。左右升降。以循環不息。先後往來。以配偶相當。故曰離上而坎下也。換言之。則猶離升而坎降也。離往而坎來也。譬之於日月。朝日東升。則夜月西沈。譬