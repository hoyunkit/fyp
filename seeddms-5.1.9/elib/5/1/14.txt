多渾淪讀過。不知比即地道代終之用。所謂代終者。言乾始坤終。前後相繼。繼即承也。故曰慎承。言順而承繼之。非別有所承也。乾道既盡。坤承之繼行。正如晝之與夜。冬之與春。此往彼來。此盡彼起。乃代終之所稱也。月代日而明於夜。即坤代乾而終其道之例。天地無盡。日月無盡。則代終者無終。而順承者永承。謂坤道本行地無疆。雖有晝夜。乃地之一面。有向背日光之別。日月原長明也。不見者謂之夜與晝耳。見者為承。不見者為代。天無日月同時並明之理。故貴乎代明。坎之代坤。正以能秉坤代終之志。而代明耳。代明者非自明。天以日明。乃自明也。地以月明。則皆代明。而卦象乃取坎以象之。謂坎中