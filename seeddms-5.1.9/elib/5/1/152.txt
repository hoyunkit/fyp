離坎以後。則離坎分合之卦也。咸恆首揭其例。而變為艮兌震巽之交錯。人以為艮兌震巽而已。不知乃坎離分合所來。後天唯離坎為主。雖有艮兌震巽。仍不得違乎離坎上下之例。故傳曰。離上而坎下也。此上下二字。直包全易。並概括天下萬事萬物。凡有名有象者。莫能外此上下之道。而自生存變化也。此坎離之道。即天地生成之道。坎離之用。即事物變化之用也。在卦象。坎卦內互震艮。離卦內互巽兌。以坎卦二至四為震。三至五為艮。是坎以中男。而兼含長男少男也。離卦二至四互巽。三至五互兌。是離以中女。而兼含長女少女也。故艮震巽兌四