而後止。是其行險。而為物梗阻不通。不可以中止。如墜石也。石力至梗。不可勒之復止。乃曰枕。言象枕也。枕與墊。皆以物支物。而使有所止也。今來之坎坎。必達於坎窞而後己。是其所止在極深。而所行為極險也。故占勿用。言無功也。六三在中。上下兩陽不接。以阻於陰。乃有此象。雖志求用。終無所成。在坎本乾所出。乾九三以陽而曰乾乾。言其剛而失中也。坎六三則曰坎坎。言其柔而失中也。失中則敗矣。故勿用。夫入坎者。貴能出。已陷者。貴復平。今六三入於坎窞。是已無出平之道。故勿用也。象曰。來之坎坎。終無功也。