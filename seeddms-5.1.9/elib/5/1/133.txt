在能自卑以臨人。自屈以伸眾。若乖此義。則未有不離。離則為凶。麗即為吉。此卦名離。而義訓麗。爻則吉凶互見也。在三爻以日昃之喻。言其勢不可久。在四爻以突焚之喻。言其情不相容。皆以二五兩陰間居其中。易使重剛受其牽累。而致離異也。故君子知重剛難任。則柔克以順於正。知兩陽之易離。則隨陰以麗於中。彖辭曰柔麗乎中正故亨。因柔以行剛。則所行無不達。因剛以行剛。未有不折者。易重人道。必先明天道之變。而後得其應變之道。知時用之窮。而後得其濟窮之方。此雖處三四而不離也。唯不知其變與窮。徒自用其剛。則欲不離難矣。故九三九四爻辭獨占其凶。而六二六五