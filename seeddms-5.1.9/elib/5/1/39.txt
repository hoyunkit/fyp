之又讀曰習。友見之又見曰習。事物經歷至再三曰習。風俗傳摹已長久曰習。為其非乍也。非偶爾也。必重疊有加。重複所至。始謂之習。故卦為重。而名則稱習也。然他卦固皆重矣。而不稱習。重坤且曰不習。抑又何也。蓋易辭取義。必因於象。唯坎為重險。以卦上下同為險陷之象。如離上下同為離明之象。故在坎曰習坎。在離曰明兩作離。以其上下相同而成雙也。雙則非一。非一則重。重則可稱習。坤之不習。為純陰也。與乾同。相習者。必有兩方。如人與人、物與物、今與昨、近與遠之類。坎以陽入陰中。而志尚乎離。心有所通。行有所近。則必其習也。不習不能通矣。不能近矣。故曰習坎。且坎險也。人之所畏。誰樂近之。事之