此所以占有小得也。小得猶小成之意。言可小成功也。凡坎之用。皆在陽。以陽雖陷。而得正位。此在陽爻皆為吉。雖有險。尚可自免。即彖辭維心亨之意。以心亨則百體從令。雖四圍多阻。而於中可自足。所謂得位乘時之士。雖犯萬難。猶可小有功。不過在乎善用耳。苟知其難。而不求其大。則可小得。若昧於時勢。忘其艱險。以求大獲。則終必敗。此爻辭決其有險也。象曰。求小得。未出中也。宣聖講義。此申釋爻辭之義也。九二得中位。行中道。而可小得也。或謂未出險