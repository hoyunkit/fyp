可以沃土。可以相金。可以溉木。乃後天生化。不可須臾離者。亦本卦象之坎。而足代坤地之德用也。夫坎義如坑。音亦從之轉。而字旁有土。明其用之所在。以水之用必賴土。非土無以竟其功能。如汎濫無隄防。則反利為害。汪洋無崖岸。則反生為敗。是水之用以土顯。而人身之腎。亦與脾胃相制相成也。人身心腎為生命之源。不知者。以為一臟之用而已。實則腎在身中。上通於腦。中應於心。而外合脾胃。為制承。內孚肝肺。以同生化。是如木之本。水之源。其重要已可見。而其最有關者。則與心相連。為一體二用。蓋即卦象坎與離。分之為兩。合之則一。坎四陰二陽。離四陽