第十二冊坎卦¦|¦¦|¦坎下坎上宣聖講義。坎卦為文王八卦中代坤位之卦。與離相對。而在六十四卦序中。與離卦接居上經之末。蓋自乾坤至坎離。恰為一大循環數。由乾坤至此兩卦。其氣交。其象錯。坎為陽而多陰。離為陰而多陽。以陰陽得上下正位。故也。坎上下正位皆陽。故為陽卦。不獨少為貴也。反之。離上下正位皆陰。故為陰卦。合而觀之。一陰一陽。一升一降。正與乾坤等。而坎離又係乾坤已交之卦。故在八卦方位。坎反代坤。離反代乾。所謂代者。非謂坎離即乾坤也。以坎離居乾坤之位。代乾坤而成其用