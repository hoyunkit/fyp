實以致坎之利。在心亨也。亨。通也。通則不窒。水之用在流。而害在蓄而不瀉。水之功在潤。而病在泛而無涯。皆由不能亨也。不能亨。非水之罪。乃心之咎。故曰維心亨。言其用重在心也。坎以九五最得中道。前已言之矣。至上六。則又入於險陷之中。與初六相似。以極則變。變則反始。理數固如是。而全坎各爻。與困卦極相類。因困為兌合坎。兌為澤。亦水也。且澤為水歸宿處。水聚成澤。有澤即無水。故因稱。澤無水。困。以澤即水也。故困與坎相類。因各爻所占。與坎亦相近。如困初六。困於株木。三歲不覿。上六困於葛藟。六三困於石。入於蒺藜等語。皆與坎上六辭