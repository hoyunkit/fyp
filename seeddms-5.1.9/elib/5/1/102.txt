無往不復。之意。唯離能合。因離乃有合。譬之男女。固以離而合。而後成夫婦。生者取諸別類。化者從於異種。而後生化以繁。發育以健。男女以異姓為夫婦。則子孫盛昌。果木以異類接根苗。則花實茂盛。此皆離而後合之義。而卦象兩陽中分。中爻反連。正此道也。離坎皆八卦中正位卦。在先天離居三位。坎居六位。東西相對。如日與月。而後天移離居南。坎居北。變為上下相對。乃水火相射之象。在先天水火各東西。故不相射。在後天水火互升降。即宜相調。此周易離坎相繼。以明其用。離雖在上。而異乎先天之乾。以上仍下也。上為位。下為德。與坎正配。故諸卦離在上。則其德不全。以火性炎上。愈上