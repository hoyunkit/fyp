有生必樂。有樂必生。生而不樂。是生之不久。樂而不生。是樂之不真。故爻辭以鼓缶而歌。明其樂之出於天性。不假做作。如農樵之山歌、童稚之戲舞。至情流露。不自覺也。然日昃不可久持。放歌一時。非能日日為之。此大耋之嗟。繼歌樂而至矣。耋為老至二字。唯樂人不傷其年之高、時之暮。故 夫子自稱不知老之將至。則可見延年有道。樂生無窮。實異乎常人。常人不能及此。叫大耋不堪其嗟歎。在壯年不知可樂。暮歲必加其憂。事業未成。德名不立。則徒悲老大。抑何益哉。此君子鑒於九三。而自朝乾夕惕也。象曰。日昃之離。何可久也。