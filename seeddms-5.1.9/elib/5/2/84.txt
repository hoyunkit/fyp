其分合變化。必先明其例。而後見其用焉。易有太極一語。述易之所始也。而太極者。萬物之母。亦天地之中也。即由太極以下。生生无盡。莫外于一氣所化。而天地因有此極以立于中。遂能運行不息也。故易始于太極。以其至極无以復加。故曰太極。天地尚由此成。故未有天地。即有此極。其為氣至純。為物至精。无可形名。故曰太極。而天地萬物。皆由是生成變化。更依是主宰綱維。故太極立。而易以成。世界以建。人物以生息也。如兩儀者。太極所生。而因動靜所成者也。卦象始于乾坤。即兩儀也。而乾坤則始于太一。即⚊。是太極之象也。故由太一之動靜。而變為