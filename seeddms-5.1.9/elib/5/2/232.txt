如水之一六合也。以下皆同。蓋五行之數字。包括數義。一示陰陽之成分。一示生成之先後次序。一示五行之量數。一示二氣之分合總數。一示二五之化成原數。其義甚廣。而无不相通。實天地間至數。不得移易者也。如天一地二。謂之為陽陰次序可。謂之為天地氣分量數亦可。論五行生成。則次序也。論五行成分。則量數也。論生成次序。兼示陰陽量數。而以紀二五之精氣所行。與天地之形氣所積。莫不一致。故河圖總數五十五。即由一六、二七、三八、四九、五十。相加之積。其屬天者二十五。即陽數之積。為最清輕之神。故居上而名天。其屬地者三十。即陰數之積為重濁