必先明坎離之易。由下溯上。由外及內。由人及天。皆必然之序。不可躐者也。且日者元陽之象。其體亦太極之象。故為☯。即中。亦中字之形也。太極之體⚊。為萬有之母。而易。自太極始。日者生物之根。凡物不得日之光熱則不生。是日。即生物之母。勿者。古文。物。字。上日下勿。示生生之象。亦明天下萬物自生之源。其取意固精。而為文卻顯。故知日月為易。則知天地以陰陽而神其變化。亦即知乾坤之易。以坎離而明其功用也。知☯勿為易。則知天下萬物。莫不生于太一。育于元陽。而易之為教。莫外于溯萬有之始終。推萬物之生成長育。更由是以明天道人道之體用。及夫事物變化消息之