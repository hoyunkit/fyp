五與十合。而其生或成。亦以陰陽各得其一為序。故一六為水。則陽生而陰成之。二七為火。則陰生而陽成之。其下木金亦然。至五與十。又屬陽生陰成。則陽占生者多。陰居成者眾。以此為後天生化之大則。即必先陽而後陰也。此生成之次序共五。而陰陽不等。其意實為深微。果將此中數提出。而不與四方之數並列。則陰陽始平。土雖為五行之一。且居生成之終。卻能獨承先天之氣。而為後天之根。其兼備五行之數。合陰陽之德者。實有自也。故自五行生成之後。其數已定。其量始明。而其為二氣之差。亦恰此五。因其兼備先後天之氣。而包含陰陽之德。恆能齊所不