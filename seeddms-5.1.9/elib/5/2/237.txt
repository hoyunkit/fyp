依于土而後成形。若无土。即无水火木金之質可見。是五行必賴土以成物。亦猶人物必賴中氣以為生。其義同也。如河圖中五。視為後天之數。則屬五行土之生數。若視為先天之氣。則屬中極之氣。故由河圖一變為洛書。僅留此中五不移。由河洛一變為八卦。則連此中五亦隱。所謂易无體。即隱此中五。而將土之成數。暗附于四方。與洛書同。此皆示中極之地。為先後天中氣所在。而先後天所以變而不離其宗。生化而不失其本者。皆賴有此中五也。故天地之差祇五。而大衍與天地之積之差亦五。此五彼五。與先天之中氣、後天土之生數。皆二而一也。能通而一之。始