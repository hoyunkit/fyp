人演之。以便于推算耳。如曆之制閏。與歲月相齊也。且大衍之數雖五十。而用則四十九。此中妙義。亦多未知。蓋本于象也。五十之象。雖陰陽各半而其中一數。為二者共有。亦中數也。故用數祇四十九。以陰陽分別數之。則各得二十五。若合數之。則各祇二十四又半。故其用祗宜于合。不宜乎分。苟分用時。則當更減去一數。即中數之一。而各得二十四。于是陰陽之數始平均。若一歲之月十二。氣候二十四。以合日之行度。而月之三旬。有晦、朔、望、上下弦。亦見月光者。祇二十四日。上半月十二日。下半月十二日。為得日照時。餘日則无光。是陽之合于陰。