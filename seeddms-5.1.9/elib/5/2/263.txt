而後成其生化。如水得土。則无汎溢之害。火得水。則无焚燎之災。而後水火之用見。利多而害少。故物得其益。此造化之妙用。亦本氣自然者也。河圖之象。以相生者相接。相剋者相對。而明其承制之義。知其對偶。非仇則愛。蓋相當不讓則仇。相得有合則愛。即以剛柔為辨也。剛遇剛則仇。柔遇剛則愛。故其承制。皆以相剋而成其用。如水與火、木與金。皆得其所制為助。以其剋之。所以助之。雖抑其勢。實成其道。故相對若仇。而相得為婚。其成生化。全在于此。故五行之運用。必合其生剋之情而後見。河圖如是。卦象亦然。八卦之位。亦以對偶承制而盡其用。甲子亦如