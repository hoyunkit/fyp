不容少忽略也。故觀諸圖象。為習易一大事。雖經傳宜明。而圖象亦當熟記。非僅文字誦習而已足者。後之讀易者。其注意斯旨。復聖講述易之言道。本氣與數。而習易者。必求之象與圖。前已言之矣。易言氣數。純本天地自然之象。猶一年也。自春而夏而秋而冬。為二氣所周流。成四時之往復。以分言之。為月十二。為日三百六十。而其氣則有木火土金水。與太少陰陽之類。其數則有四時、十二月、上中下三旬。各日之名。皆以紀其氣數所至。而使人知天道之流行也。例如七月七日。其數皆陽。而時屬秋。其氣為金。而質屬陰。以陽