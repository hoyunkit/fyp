全易卦爻。皆由此推移轉變而來。以象天下萬物萬事。其始則仍是二氣五行而已。圖中之象雖寥寥。而生化之物不可紀極。不僅此也。就圖數之次序而推及其未來與其過去。則天地未生之前。與世界變遷之例。皆可由此數以得之。蓋數者。推之千萬无盡也。加減乘除而已。或分、或合。或奇、或偶。各致其用。用无窮則所生化亦无窮。要在知其用耳。乾坤用九六。為天地大用。亦數之總綱。由九六而生化者。不可紀極。而不外乎中極。此圖中以五為中心也。試就陰陽各數直列之。一三五七九。與四二十八六。兩者相偶而加之。其和皆五。此即天地之心為陰陽二數之中極。亦陰陽二氣之中和。天以此立極。世以此