其所應至捷也。然陽者所生必陰。陰者所生必陽。陽者下。而陰者上。陰者熱。而陽者涼。皆以動而變。得其反也。故天動生水而流于地。地乃成之。地動生火而炎于天。天乃成之。皆氣變自然而合。初无為之序。而自成序也。水火既生。其氣已弱。故木為陽之微。金為陰之微。氣自至焉。生成既眾。強弱皆見。精復其始。德返于初。于是土乃生成。而得氣獨全。以其值氣之復也。土生于天。成于地。與先天初生同。而土質厚德凝。為後天萬有之本。其氣全。其數中。此五行所獨有者。亦萬物所同母。故其用周于天地。利于四行。雖在生成之終。卻居後天之首。乃位中央而數中極。此