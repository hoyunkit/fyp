夫先天之氣。光明純潔。密緻剛健。凝然不動。晶然透澈。本无可名。无可形。乃因含有熱情。溫氣氤氳。光流渾圓。以成其動。動則氣搖。光熱乃佈。佈則氣分。于是渾圓者漸漸變化。光明者漸漸暗然。此由動而生變。即由一而成兩之機也。故无極而太極。直一氣之轉移。動則有靜。陰陽始分。陰為陽化。陽為陰復。二者相施。兩儀乃判。其始判也。一陰一陽。猶甚純簡。以旋迴之故。交合乃成。故陰陽漸離。其氣時接。此則四象之漸成也。其太陽太陰。全然兩儀之象。是為水火之生。太者。言其大也。然非純陰陽也。以各得其多者為名。故水為天生地成。火為地生天成。斯為兩儀之後。四