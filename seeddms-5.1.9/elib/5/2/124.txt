後天亦為儒者之口頭禪。而漢學派則非難之。謂非經中固有之義。非孔門傳授之辭。攻訐紛紜。莫衷一是。其實先後天云者。易象本來有之。不獨易象有之。即凡天地間事物。數與氣之推遷變化。時與位之遞嬗往來。无一不有先天與後天之分也。就易象而論。自伏羲初畫八卦。後之繼者。有連山歸藏周易。其式既異。其用亦殊。則其名與義。自有前後之差。而其體與用。自有正變之別。則雖欲不為先後天之分不可得也。易之言曰。先天而天弗違。後天而奉天時。則先後天之名。固非後人所臆造者。就易卦象而辨其為先後天。固已明甚。從易文辭而推其屬先後天。亦已