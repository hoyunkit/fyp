天地之悠久。亦不息耳。人物之生。一息一變。故隨息而生死。不可復續。此聖智所悲。而必教人以至誠。祈无息以免于變。易之為教。其旨如是。故示人以變。而使之有惕于心。象物隨變以盡。警人之慎其終始。其以卦參伍變化。皆明人物之變化不可免者也。因氣使然。不復久駐。隨息以盡。不知歸處。故示人以生死自來。及身所歸宿。以人道立極而求其誠。以窮理盡性而求其合于天地。雖曰以變言。實盼人之无變也。人異于物。物莫能逃于變。故生死隨形。人則有其性靈。本含不變之體。苟怵于物之變。而重其性靈。順天地之氣。而存其神。知氣數之化。而致其誠。則性命固而神氣永葆。雖