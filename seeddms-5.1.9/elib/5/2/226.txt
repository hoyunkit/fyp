故屬天地之中。亦天地所自成也。數雖自一至九。而其宗則五與十。五十分列。則乾坤定位。五十合用。則大衍成形。故曰五曰十。或五十。皆數之本體。其他則用也。乾用九。坤用六。九六為乾坤之用。乾數極于九九。坤數包于六六。人之數七。艮也。其數盡于七七。此大衍之用四十九。指人道也。天地之道。由人而明。天地之數。由人而用。故大衍之數。以七七為用。而天地之數在其中矣。合則成用。分則為位。交錯則變化生。乘除則盈虛見。而其本始。莫外乎圖書之數也。河圖洛書之象數。為自然象數。易之象數。則本圖書而推其變化之象數也。易與圖書有同異。但天地象數。終不外圖書所有者。至