而周行八方无定也。易无體。則太極之不顯其象。而其用存于八卦。不獨八卦。六十四卦、三百八十四爻。皆有所用。皆太極之用也。用見而體藏。故曰无體。後人不明此義。遂不解无體之謂何也。夫天地之大。為神者一。為形者萬。為體者一。為用者萬。故有上下道器之殊。太極體道而用神。為名可名。而物不可擬。合之則一。分之則萬。皆此太極也。如合天地。一太極也。而天地間萬物皆有太極在。道。一太極也。而天下萬事皆有太極在。太極不可得而象者。恐象之而人疑為物也。故雖有太極之圖。祇可視為虛擬之象。不得認為一物也。不得為物。而物皆有之。故易卦不列太極。而全易卦爻