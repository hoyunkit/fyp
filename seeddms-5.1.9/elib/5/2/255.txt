仍可驗者。故其分別。得氣之殊、成象之異。實有至理。毫无可疑。不過學者宜會通其意。勿泥其辭。貫徹其精。勿執其表。則天地之大、日月之明、山川之遙、草木之庶。无不可候其氣數。而得其類別也。故言五行。重在其生化之功。而探研生剋之理。以求其象數。通乎天道耳。近世科學。漸已近于是理之討論。果假以時日。讀吾中土之書。精以求精。自有會歸一途之日。蓋五行之說。乃古人探本生化之源。格物致知。窮理盡性。通天地鬼神之道。立人生修養之方。順吉凶禍福之常。為日用起居之則。固與科學之義同。初非惝怳无據之談、迷離莫詰之論。故中國一切文物制度。