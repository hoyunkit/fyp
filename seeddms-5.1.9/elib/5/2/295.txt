故推而上之極于是。推而下之始于是。推而內之立于是。推而外之本于是。以是為宗。而後可以推及其他。以是為始。而後可以推至无盡。以天地之氣。通行而无所滯。故其為象也圓。為物也周流不窮。為用也无息不二。而太極為之極。以定其位。守其中。以御无盡。而行无窮。故天地不離其度。萬物不乖其序。而易之卦象。遂本是以立。以成以用。始終于易。以盡其變化。而後天地之道以見。人物之數以明。鬼神之德以知。而後有形者適其生成。有氣者通其變化。合陰陽而歸于太和。匯萬類而統于太一。同萬行而期于至中。以言乎道。則道至矣。以言乎物。則理備矣。以言乎事。則情見矣。以言乎天