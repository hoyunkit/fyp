居中而運眾。雖天之高、星辰之遠、日月之明、風雨之降、寒暑之往復。關于天時氣候者。若不在地。而莫不自地見其用也。地者。萬物之中樞。為一切氣數之機衡、生變之爐冶。而人亦隨之生長死沒。至于无窮。故後天之土。雖居五行之末。實策生化之源。而其本數則五。故其用亦五。以五應天。則天數成。此十干之為二五也。以五應時。則時令備。此歲序之分為五時也。在地則有五方。在人則有五臟。在行則有五德。在聲則有五音。在色則有五色。在味則有五味。凡由天地人物生化之物、接觸之事。莫不以五類別之。則以氣之所成。數之所至。莫不本于土。而同為五