更不足全其用。今必為補之。使習易者得明易道之大。而知易用之切于日用也。故圖所錄。必視所須。苟非必載。則勿多錄。免後人不明圖之用。而以為无關輕重也。宗聖講述圖象者、易之所以示其物類與氣數之消長變化也。如乾之為☰。坤之為☷。而乾坤合為泰或否。變為復或姤。則陳其象。如泰為䷊。以乾在坤下。如否為䷋。則坤在乾下。觀此象、則知二卦皆乾坤各半合成者也。又如復為䷗。以震在坤下。震為長男。一陽初生。乾交坤而成震。姤為䷫。則巽在乾下。巽為長女。坤交乾而成巽。亦乾坤