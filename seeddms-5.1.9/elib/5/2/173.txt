視為迷信。遂不省吉凶。而忘趨避。究不知孰迷孰覺也。宗聖講述夫子前講河圖。為天地自然之數。其始終包萬物之生成、萬事之吉凶成敗。故易本此而示人以修養省存、趨避逆順之道。蓋莫非氣為之也。天地為萬物父母。言萬物必自天地始。而萬物之生成得天地之氣。其數亦分天地之數。河圖溯物之生成。明五行所出、二氣所運。而以數示之。其旨深矣。蓋氣无形而難言。數有名而可紀。故以數代氣。數之所在。即氣之所至。數之幾分。即氣之幾分。以數之分合。而知氣之變化。以數之順逆。而知氣之吉凶。其言數。皆