能齊所不齊。足所不足。而在後天之五。等于先天之元氣。作陰陽之中樞。物所資生。人所資育。初无限量。故在河洛之象。獨以之置于中央。而不與他數並列。且陰逆陽順之序。他數皆易其次。獨中五之次不移。明其為後天之極。即先天之精也。以數量言。屬後天者。本有多寡之殊、輕重之別。在先天則无殊无別。以皆一氣也。後天之異而必求其同。則亦唯此五是賴。其所差者亦恰是此五數。果欲齊其不齊。足其未足。亦唯以此濟之。此由後天觀測者也。苟明乎五行生成。原由二氣之有多寡輕重。若其无也。則所生同一物矣。故所生之異。在乎數之不同。而其不同。即所差