卦所推移摩盪之次序圖。列為方圖。此即卲圖。（四）將所合一年節候日月之序。列為歲序圖。（五）將所合甲與辰。及納音圖、所合河圖洛書各種圖。均次第參看。觀其分合變化而得其同異。最要者。須將先後天兩圖。及八宮次序。與上下經次序兩圖。細細對觀。以求其變化之迹。因此為陰陽二氣一大關鍵。乾坤體用。由此分合變化者也。其所異者。正其所以同。其所變者。即其所以化也。如先天之乾坤。而後天易為坎離。其不同者何故。如八宮次序。由乾而姤而遯。以迄兌宮歸妹為始終。而上下經則由乾坤屯蒙。以迄既未濟為始終。其所不同者何故。此為易之大關鍵。應先細細推求。深