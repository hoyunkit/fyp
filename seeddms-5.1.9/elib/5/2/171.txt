為天下之祖氣、萬有之特性也。二氣以簡。而不能極生化之用。而藉五行以成其錯綜變化之妙。五行以化。漸移其初始之真。故仍託于二氣。以成其主宰之神。故二五為生生之源。天下萬物。莫不以之相維相繫、並育不害、並行不亂。以成其生化之序。而世界一切于是出焉。乃曰二五搆精。萬物化生。此河圖所指。必以五行配二氣。以見天地之生成、氣數之相得。而各有合也。至于五行之數。大都用成數。而土則用生數。試觀月令。即知為土主中央。五為中數。而成數之十。仍生數之倍。二五无異一十。用五即足。且天地妙用。常藏十不用。故數老于九。若十則反變為一。以成其循環之道。故數未有