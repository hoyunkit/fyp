而介乎先後天之間。為初見生化之迹者。則可有可无之間。或定或否之類也。其象數。以上言之。先天也。以下言之。後天也。故其象數可量而不可量。可紀而不可紀。此以在上下之中、有无之界。如數之一。如位之中。如物之極是也。河圖之數亦如是。其數屬後天之始。其象屬初生之物。其氣仍純。其數仍簡。而以其純簡。乃能為一切之母。故天地數止于十。而積之成五十五。其中之五、十、二數。即代示五十全數。而最中之五。即代示先天之中氣。先天中氣。本无五名。而名之五者。即由後天之五也。後于之五。亦主眾物。居中央。與先天同。故以其名先天之中氣。且因天地各五