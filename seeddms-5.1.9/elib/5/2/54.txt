皆可推而明之。如甲子之造。不過紀歲。而後人推及日時。至于地理醫術。莫不用之。亦莫不適合。易之重卦重爻。及序卦同異、先天後天。及文言之加演。其例正如是。蓋既有乾坤二卦。則自可推出八卦。既有八卦而復重之。則自可演成六十四卦。既有六十四卦之重。每卦六爻。則自可加演至三百八十四爻。根本既立。枝流隨建。非必一時並作也。易之根于在⚊與⚋。伏羲一畫開天。即⚊也。既有一之為天。自有⚋之象地。而萬事萬物。莫非自天地生成。則莫非自⚊⚋出。此言婦孺皆熟于口。而實為易之根本。一畫開天。即一畫立易。則一者。太極也。无始之始。萬有之宗。所謂太一是也。太。古文作