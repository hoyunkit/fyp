五十居中。以既合而後同居。亦如人之夫婦也。故其位之相配以次。數之相得以序。雖有一二之殊。卻非父子。而為兄弟。不得視為水生火也。然五行之數。亦為二氣之量數。如一六為水生成數。亦即水之量數。以陽一陰六。為其成分也。其所差五數者。係以五之前為生數。即生氣。其氣能生不主成。而成氣必自五以下。猶之日與夜也。非至日落。不得為夜。以生氣未盡。不見成氣。故一必與六合。不能與二三四五合也。一六既合。其次則屬二與七。二為陰。七為陽。二屬生。七屬成。陽多陰少。乃為火之成分。亦如水之一