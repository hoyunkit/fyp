道途遠近、人物之所安養。皆熟知之。若僅聞其名。則何益于用。故察卦貴明其用。而列圖觀象貴詳其變。非僅識其名、紀其形。即足也。且觀象重在觀其變。生成變化。為天地自然之數。以天地既奠。凡物均以對待而生。對待者陰陽也。有陰必有陽。有生必有死。故有名必有對待。生以死名。長以消名。善以惡名。美以醜名。以相形而成。故有此即有彼。即由一陰一陽之相偶也。故陰陽者非止言氣。凡對待以名者。皆陰陽之類也。人執陰陽為氣。與不認有陰陽。皆不通道者也。果无對待。則无陰陽。如天地之先。則无陰陽。故太極既立。兩儀隨生。不曰氣而曰儀。即明其類。不限于氣也。无論事物時