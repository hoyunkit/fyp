前人均有傳圖。為講習之用。漢時儒者失之。仍傳于道家。及術數者流。儒人祇重文字訓詁。雖有所得。不以附經本。使圖表无傳。非易之不用圖表也。宋時以周邵之所習。得于道家。參于術數之書。經程朱審擇。加于經本之前。易于是有圖說。而不得其全。不明其用。仍无補于易。來氏復增演之。以廣其旨。固較詳備矣。而不明其統系。不知其用之主賓、義之先後。猶難使習者一目了然。今就所演。加以審正。為之講明。以見古人易教之全。而竟易道之用。庶于後世讀者有所裨益。至其錯誤或疑謬之處。隨時指正可也。又曰。言易本天道。而習易則人事也。言天道則重氣數。言人事則