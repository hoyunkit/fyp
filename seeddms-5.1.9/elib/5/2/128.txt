先後示其異。此命名之精。有不可不知者也。夫先天後天之別。亦有可得識者。則由于氣數驗之也。大抵象之所關。皆氣數之所至。而其屬先天者。在于氣化。屬後天者。歸于形生。凡由一氣所分。一枝所判。統系昭然。生化不亂者。皆先天者也。其由二五搆精。陰陽交錯。有合則化。有偶則生者。皆後天者也。故先天之象簡以純。後天之象雜以繁。先天之生化純乎自動。後天之生化必以和合。故原生之物。以本體自分而為生者。先天之類也。形生之物。以雌雄交合者。後天之類也。其如卦象。伏羲之卦。由乾坤分出不相錯。故為先天之象。文王之卦。