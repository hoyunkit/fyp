蓋猶中庸之言中也。必自情之未發見之。易之⚊⚋。皆為象喜怒哀樂之情。而太極之氣。正在⚊⚋之中。如體認中者而後得之。此即易之所謂窮理盡性。及各正性命之義。必能見此。而後得性情之真。明中和之德。苟不克見此極。徒逐于⚊⚋之象而求其變化。是將陷于徇情逐物之弊。而不能自正性命也。故習易者。必時時求見其太極焉。易之大用。在以神御形。以人合天。而必齊本末。通內外以執其中焉。故象中有象。數中有數。氣中有氣。而皆以時位見之。故易六位分三時。以先後天之數。合來往現之時。以上下位之卦。合天地人