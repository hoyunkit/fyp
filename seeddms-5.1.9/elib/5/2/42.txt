自然之物所合者也。卦序之制。雖各易不同。亦本于氣運之往復進止。循環以成。莫非天地常變之道所孚者也。卦之有本末內外。及生成消息之象。爻之有時位變化、天地人鬼之象。易之有天地父母、萬物萬事之類。占之有吉凶禍福、因果感應之類。皆本于天地固有者也。卦序之有先後天之別。卦用之有主客、體用之別。易之有門戶、櫜籥、奇偶、正反之名。占之有來去、變異、從違、動靜之名。亦皆天道人道固然者也。蓋易者。聖人睹天地之序。測日月之度。明人物之情。達神鬼之德。而推其始終本末、生成變化之道。及夫人物事理所宜之類。明夫氣數消長、時地遷移。以合于人生。立為人道。而教民勿迷者也。易之為道