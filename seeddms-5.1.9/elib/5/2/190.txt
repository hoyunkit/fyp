分而為四二與八六兩系。以成其四也。故陽有太陽、少陽。陰有太陰、少陰。則一與九為太陽。三與七為少陽。四與六為太陰。二與八為少陰。以在數之始終為太。中為少也。以此相分合。而變化生成見。萬物自是出。萬數自是成矣。合此兩系之數觀之。為一八三四。此自北而止于東南也。為六七二九。此由西北而止于南也。兩數相錯而正相得。以符天地生成之用。陰陽均平之數故也。蓋左右兩行。亦陰陽之道路。二者必求其平均。左之八與三。右之七與二。雖原來火木生成之數。而二與八則互換其位以相合。若不換位。則三與二、七與八皆相失。而生成之功不能見矣。故二八易位而