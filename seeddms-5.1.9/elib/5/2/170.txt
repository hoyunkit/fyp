五行之成。在天有寒暑風燥濕之令。在時有春夏秋冬四季之候。在味有酸苦辛鹹甘之辨。在色有青赤白黑黃之分。皆以五為例。即五行也。猶之二氣曰陰陽。曰柔剛。曰仁義。曰天地。曰乾坤。曰寒熱。曰日夜。曰正反。曰善惡。曰是非。皆以兩相對。是故曰兩儀。而不限于氣。五行亦然。曰五行者。示其周流无盡。合乎道之運行也。或屬于氣。或屬于數。或屬于時。或屬于物。或屬于事。不限于一類。故曰五行。兩儀總其綱。五行任其目。為天地萬物一切之母體。凡有生、有成、有形、有名、有類者。皆不得外是。以生存長育、變化推遷。以遂其造化之用。二氣五行者。即造化之樞紐、萬物之胚胎。為天下之