⚊⚋之兩儀。此易之始。當自太極。即一也。一既為易象之始。則求象者必先明太極。以陰陽未判之氣。動靜未具之時。雖有光熱而未見其氣。為无始之始。即所謂元氣也。此氣在初固无名。而以動靜之具。乃分陰陽之名。故⚊⚋者。自一出。而乾坤者自太極生。是為生生之大本。不可不知者也。即中庸之。中。為天下之大本。亦指此也。故中者。常在天地之間。而為人物生化之主。不論何時。常麗于二氣。以主宰其生化者也。易之為象。乃以明生化之迹。而所具各卦。无論如何變易。時有太極存其間。此所謂易之本也。雖不見其形。而其氣无物不在。必自象中求之。而後得其氣焉。蓋猶中庸