一。而藏其一。以合乎洛書之象。而契乎天地之德。若不能顯仁藏智。則有功无德。失生之本。若不顯仁而徒用智。則反末為本。離性日遠。去道日甚。不獨无以全生。必反因以賈禍。蓋智者。用也。末也。必有本體為之先焉。失其仁而唯智是尚。是捨本逐末。失體求用。无根之花、无源之泉。何以自全而成用哉。用者。言有所用也。有所主宰而後成其用也。非獨用可成功者。故顯仁藏用。示天地之道。必先立德。明人道之本。必先修己。其與中極不易之義。為易教並重者也。仁之德。即生成也。天地以生成為本。故人以仁為先。仁。人也。有仁斯有生。安有忘其仁而能生者。即安有忘其生而能致用