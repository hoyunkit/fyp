由。則處常應變猶觸藩。故習易者。于易外求易。以盡其變。于象中分象。以通其神。而後得聖人之心。垂象示教之意也。觀象也。必觀其來往動定。必辨其分合交錯。必類物以別名。審情以辨性。而不失其中極焉。蓋卦象以一象眾。亦猶言道以一馭萬。中極者。一也。一以貫之。方謂之通。故變化者本于不變。動由不動。生由无生。必先明其故。方可以執象用易也。

夫執象觀易。譬之觀棋。何者生。何者死。何者進。何者退。皆應了然胸中。洞明目下。始得其生剋變化之用。如乾坤二象。原屬陰陽大用。而乾之大始、坤之成物。一生一成。一始一終。皆在象中見之。蓋