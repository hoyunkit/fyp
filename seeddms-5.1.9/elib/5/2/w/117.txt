之順與逆。非為文章也。天不愛道。故龍馬負圖。聖人不愛教。故卦爻示象。然圖出龍馬。為天道所寄。象成卦爻。為聖教所存。今若執龍馬以論圖。而忘天道。執卦爻以談象。而忘聖人之教。惡足以盡圖與易哉。故天下讀易。曾不知易之用。盡人習象。曾不得象之用。以失其精而逐于末。雖辨匪智。雖才匪道。嘵嘵何益。孳孳奚為。此韋編三絕之志不傳。而傳辭十翼之文徒誦也。夫易之初。僅有圖畫。其象至簡。簡以示繁。故重在通其變。一象而萬變。一卦而千例。苟不會其意。則將率天下讀者死于象下。而莫明其神用矣。言之初亦甚寡。後聖以未盡也。為續之。于是言有異辭。文有異義。貴通