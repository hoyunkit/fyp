言氣也。氣有精粗。有動靜。數有奇偶。有多寡。由數明氣。則生化之迹。无不知之。故河圖實以數。示造化之本者也。

數之為用。自一至十。為一切數之本。无論何數。皆自此生化。故一至十之數。實包无盡數也。知其變化。不可盡于用。不知則不得其用。數者能示變化。而通鬼神。夫數既出于氣。氣有陰陽。故數亦有陰陽。陽奇陰偶。陽屬天。陰屬地。以二者之分合。而萬有以生成變化。不獨五行也。而五行為生變之始。故舉之以例萬物。五者生變。由數知之。必將數之奇偶、位之順逆。相合而生成變化乃見。圖中之一三五七九奇數順行。四二十八六偶數逆行。而其合也。遂成