序例

復聖序例

易者、古聖人作也。傳于庖犧。紹述于神農軒轅。繼承于堯舜及夏后氏。周文因而變化之。以成今傳之經。蓋庖犧時。因河圖洛書之見也。而明察天地之象。概論人物之情。上以窮生化之初。下以辨變易之軌。幽以探于神鬼。明以合于日月。遠以徵于四極。近以求于一心。而後知天地生成。物類化育。情性本于道。氣質成于神。有其用必有其本。有其後必有其先。陰陽必循環以為行。水火必生制以為用。物必有極。事必有中。見諸外者。形質之消長。而變化以成。存于中者。氣神