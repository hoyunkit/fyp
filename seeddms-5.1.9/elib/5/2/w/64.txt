形質不齊。故數不等而象不一。求其象而後知其數。明其數而後辨其氣。氣有陰陽。數有奇偶。因分合而有四五。因偏全而有善惡。此氣之變化也。因生物之時地而有多寡。因境遇之變遷而有大小。此數之消長也。因所受之殊、而形質有殊。因所合之異、而性情有別。此象之進退也。蓋氣自太極以下日分。分而仍合。故兩儀四象五行、皆以次名。數自太一以下、亦漸散、而仍復聚。故天ㄧ地二、至天九地十。推而五十六十四、百四十四、二百二十二。而萬一千五百二十之數以別。象自太極以下。由氣數之推移變化。而諸物生成。名類日多。反復日眾。以仍循環終始。故八卦六爻之互相乘