之可象。而紀之以一。象之以一。言數之始、象之初也。故易之卦象。即自一始。蓋示太極者也。太極之為象。雖僅此一畫。其氣雖純。而有動靜之用。其精雖凝。而有生化之功。其初雖一。而其既動則有所生。既生則有所變。故一之動也而二生。靜也而一復。一者為陽。二者為陰。兩儀乃生焉。兩儀者。太極之初變也。太極以氣之動靜。精之生化。動者自生。靜者自化。生者為陰。化者為陽。陰陽既分。其氣斯變。前之一者。變而二矣。前之太極者。變而兩儀矣。故易自太極生兩儀。然兩儀雖生自太極。非如後來之生化有父母也。乃自至極之元氣。動盪而生。因其有動則有靜。動靜異也。異則有別。而後生化見也。雖生化而