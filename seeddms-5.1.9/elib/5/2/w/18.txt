例言

一易自伏羲畫卦。亦文亦畫。本合圖畫文字為一。雖太極等圖。係後人傳出。源流自遠。講易時、應並及各圖。以資參證。

一易為聖人明天道以立極。立人道以制教。本為明道而作。有關內修性命之功甚多。故講易應注意道功。

一易既本天地之道為教。內中多闡神鬼之德、陰陽之情。習易者。必有敬信之誠。而講易時。應注重人神因果之理。

一易明神道。為明性命之源。吉凶禍福。均屬易中固有之義。凡人生窮達壽夭。皆有定數。不可妄干。則習易者。必明行藏之所宜。得失