之金、五十之土、皆依次而生成者。陽生而陰成。陰生則陽成。二氣更互以生以成。五行于是出。萬物于是生。其生化之道。不離乎此圖之序。其賦與之命。不外乎此圖之數。數之所在。即二五之所分合。凡屬後天之生物。莫不由此二五之分化也。數有終始。運行有序。命有善惡。道有先後。皆氣之偏全有所合也。不合不生。故必合而有得也。此天地生化之妙用。亦世界自无入有之次第也。

數之所合。易卦而外。則干支為最易知。以其習見習聞也。天干之數。甲乙為木。丙丁為火。戊己為土。庚辛為金。壬癸為水。其數同也。地支之數。寅卯為木。巳午為火。申酉為金。亥子為水。辰戍丑未為