讀易者。要知易之大始于一。伏羲所首創。後聖本此一而推衍之。以盡其變。亦仍合于伏羲之易。固易中自有之變化。非人為之。雖千萬變不離其宗。此一者。一切之母。即萬變之主宰。苟不失此主宰。即不悖于易。雖非伏羲所作。仍可謂之伏羲之易。即文王之易。无異于連山歸藏。亦无異于伏羲易。由其變言之。則異。由其本言之。則同。同于一耳。

宗聖講述

易道至微。包義至廣。仁者見仁。智者見智。易固具仁智矣。而見者則依人而殊。非貫通之。誠不明易之為易。而聖人之教。不得全行