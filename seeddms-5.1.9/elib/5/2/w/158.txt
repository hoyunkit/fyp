得天之一、地之六。故水中所含者。屬天者一。屬地者六。天地既化。水數乃見。凡五行之生化皆然。皆由二氣之合也。五行亦有合矣。如水與木、木與火、火與土、土與金、金與水。各以其合而生化萬物。則各以其數之合。而生成新數。故變化至无窮焉。然二氣之合與分。恆相得。五行則或得或否。如水與火、火與金、金與木、木與土、土與水。皆相害相制而不相得。則數因之亦有相消相除、相加相乘之異。其相得也。則生成之。其制害也。則剋化之。由其數驗之可知者也。故天一與地六合。一陰一陽。合乎道也。若天一與地二。則不能生成矣。若天一與天三。更无所生成。以其不相得而不能合也。故生化之序。必因相得