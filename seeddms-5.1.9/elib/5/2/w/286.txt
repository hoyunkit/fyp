要終之道。皆在此二圖中驗之。其義固重在明道者也。 夫子此文。抉易教之微。指修道之要。非僅釋易有太極之文義已也。讀者當三復焉。

夫子前講易本河洛圖象。不止言取其象而制為易之卦象也。實則取其象。以立修道之教耳。蓋道字本无名之名。修道更難以言文明其方。必因圖象而指示之。乃得悟其本原。及其歸著處。而圖象則自河洛始。河洛圖象。以變者示人不變。不變者示人變。一靜一動而陰陽生。一順一逆而生成見。皆本道以明道。明之即以教人修之也。故觀河洛圖象。重在動靜之間、順逆之序。更重在以天