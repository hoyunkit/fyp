之氣。分而復合。內而及外。皆于有象以求无象。有數以求无數。故曰。數往者順。知來者逆。易。逆數也。明其因已知求未知。因已往求未來。而有以立其中極也。故占卦。為明天道也。而必及于人道。以人道合天。乃為明哲。此不易者也。如觀一卦之象。必先溯其所始。即數往也。再推其所至。即知來也。而見其應行之人事焉。此重人以合天也。故觀象必詳其先後天。與其時位。及其變化。而後得其情。以復于性。則自立中極。以定人事之進退。以孚天道之吉凶。然後其用可得言也。故八卦之有先後天。與次序之有異者。為使人知執中以定人道。循往以知來。順變以應天。而因是以明其德。達