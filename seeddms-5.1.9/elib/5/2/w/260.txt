印度。未聞中國之學。而言若是。足見五行之分類。實造化自然生成。非古人為之名也。故五行之說。通于一切。而其德用。尤推于无窮也。

要知五行之分。固在氣之分合、生化之原質。而其用則在于生制之性。以後天生化。非二氣之合。不能成其生。非二氣之變。不能成其化。五行之性。有生有制。而後見其功用。故水遇土則塞。遇火則剋。遇金則悅。遇木則竭。金火土木亦然。各有所生。有所制。則各有所愛。有所畏。于是展轉推衍。以盡其性。而成其德。于是萬物以生以育。以化以滅。循環往復。莫可究詰。于是造化之