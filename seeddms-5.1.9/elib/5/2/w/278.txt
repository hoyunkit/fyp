字。所有之象。僅八卦與六十四卦。雖有太極之象。而未有圖。又未以列于卦象前後。不過口授之後人。知其有所始耳。迨文王之後。諸聖人之言。皆筆之書。不獨易之象義。有其文言釋之。即河洛太極之圖象。亦有傳序以解之。此繫傳中有。易有太極。之語也。蓋恐後人不知易卦所自始。而忘其本。故特述先聖之言。而繫辭以傳之耳。繫傳者。謂繫于辭以為傳授。以易象之未備。恐先人口傳不垂久遠。故繫之辭。為之傳。言猶繫之于易。使毋遺耳。

天地之前一氣所凝。固无物也。天地既判。萬物續生。仍氣之所周流。故盈天地者。物也。運天地者。氣也。氣化而物生。氣化自太極始。太極