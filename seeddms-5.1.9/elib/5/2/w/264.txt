是。故子午卯酉。分合水火木金之位。而甲丙庚壬四剛亦如之。皆以相接相對。各成生剋之用者也。

五行之名固有定。其氣仍時通。故其用時相為助。而其生成之數。亦恆以為用。如內經等書。以數紀用是也。在水火木金。多取地數。土則取天數。亦以其獨異也。土之生數五。成數為二五。生數實賅成數。而五又中數。故獨取之以用其用。其旨實深矣。

