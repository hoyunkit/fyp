其卦耳。雖曰歷神農黃帝唐虞夏商各易之變。不過間存其詞。見其義耳。故名之周易。實文王與 夫子二聖之作。微文王。无周易。微 夫子。周易之義不全。以經文簡。而當時憂讒畏譏。有不能盡諸文章者。故曰。書不盡言。言不盡意。以此 夫子必為補之。補之不可雜于經。故列為傳。傳者。明有所傳ㄧ繫辭者。明其繫于經也。凡繫傳文言之類。皆為周易不可少之文章。以周易之義。待文而後盡。若无之。則周易猶殘闕也。而 夫子十翼之功。不在文王下。且文王未言者。亦得 夫子為詳其略。而顯其微。此足見 夫子憲章之功矣。

經文與傳之有同異者。則由傳采自他易。傳于先賢。有所授也。或與