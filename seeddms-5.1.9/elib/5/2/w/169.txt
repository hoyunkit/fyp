苟從而窮究其故。以深會其微妙。方知古人圖象之不虛作。更見易經文字之不待言也。今時人昧于道。忘其性。以精微之教。視為荒渺之談。而造成亂世末劫。行同禽獸。以陷于苦海。莫之拔度。斯豈聖人所及料哉。大劫且臨。至教將絕。大道不復。人類奚存。有心救世者。要從易中推原致亂之故。而得其挽回之途。是則吾人講易。不僅為習古明經已耳。

又曰。 夫子所講五行相得有合之理。及土數用五之故。實為中國文化根本。亦即探索造行之源。指明氣數之用。為一切言數者之所本。蓋二氣雖分。未成形也。必再分為五行。而後化成萬物。五