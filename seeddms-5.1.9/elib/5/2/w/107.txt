天地之數。由于氣運。有定序也。因是皆成往復對待之象。易之所占。悉依此律。如乾、坤、屯、蒙、需、訟、咸、恆、既未濟之類。无非相偶以進。乾坤也。坎離也。震巽艮兌也。皆成對偶之象。而以往復參錯為序。如屯蒙需訟。其類相反。而相繼以生化也。因天地之氣。有生必有死。有合必有分。以生剋而後成變化。此必至之勢也。若不循環。則氣絕矣。唯其往者必復。生者必化。而成循環无盡之象。始成天地萬物之序。如一年也。春秋冬夏。皆相對以成歲。而冬盡必春。夏盡必秋。往復循環。萬年不改。易之氣運。正如斯例。其間變化。或稍遲速。或有餘不足。則運氣有主客勝復。猶春之溫、夏之熱、秋之涼、冬