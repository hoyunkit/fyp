為器。為形。為神也。苟可言者。必自太極始。有行有守者。必依太極以行以守之也。蓋太極之為道也。道之為一陰一陽也。无能外陰陽以生成。故无能離道。亦无不合于太極也。雖然。太極固自生成者。人之在生成中。而不克明太極之道。則為忘生之本。聖人乃以教教之。使明其生。而易之義于是見也。故易之溯太極。為制卦也。為以卦寓其教也。卦之所象。事事物物。皆道之所在。亦太極之所運行。无他物也。二氣之消長盈虛。以成天地間之生成變化。而易象之以示人耳。是易之教。盡在太極中。天地萬物原在太極中。故易不得外之以為教。人之求易之明。而不從太極始。將何以見易