之有定。故講易時。應注重吉凶悔吝之說。而求其毋悖于數也。

一易者。包乎道德性情數象各類而言者也。言文必顧義。言數必徵象。因名思義。因類辨物。因詞審情。不可偏執。故講易時。務求其貫通一切。而洞明聖人立教之旨。

一易之言吉凶。重在數。言數。重在象。數見其氣。象別其類。以徵人事之所合。即以測天道之所宜。而見象必因蓍龜。明數必候氣運。天干地支、五運六氣。皆易所重。故講易時。應並及占筮之術、測驗之方。

一易之為教。原以授民全生之道。推之成人成物。以至治國平天下。