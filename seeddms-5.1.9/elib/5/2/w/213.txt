經緯。綱之綱目。其為數殊。為絲一也。故自太極以至无窮。為數雖殊。為氣无二。而數之殊者。非殊數也。數之自加減乘除也。故數殊而不殊。雖由萬物至于无窮。仍不外此一二三四五六七八九之數。不過有其分合變化而已。故數之殊者。數自殊之。非數外有數。則由氣之不二也。因氣不離陰陽。雖有錯綜生化之殊。仍不失其為陰陽。故氣无殊。數无殊。數以紀氣。氣之所至則數成。數之所見則氣達。氣數无殊用也。河洛者。明氣數之用。示天地萬物之始終者也。果明其變例。則天下之氣數。皆可推而知之。以其用因變而後見也。設无所變。即无所用。果无變无用。天地已歸澌滅。更何河