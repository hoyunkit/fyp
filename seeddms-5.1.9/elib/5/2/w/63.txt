數運也。故易辭雖簡。為義極宏。其道至深。為言必備。苟欲洞明其故。則固不外求之象數與文辭也。而易之象數。則盡乎形氣之精。易之文辭。則概乎義理之至。不深研而通其趣。則必有所滯。不廣徵而匯其歸。則必有所失。此見仁見智之說所由來也。習易者可不勉哉。

夫易、明數者也。而數本乎氣。氣本于陰陽。陰陽本于太極。故太極為易之始。太極者。一也。其初无名无形。由元氣之凝而為光。光生氣、氣成形。形成質。故物之始生。必先有氣。斯氣也。流行天地之間。分合萬有之體。而不可見。見其形質焉。因氣之分合多少偏全。而