宣聖講義

河圖洛書。同一數也。而象異。以體用之分也。天地生化萬物。自其先言之。則為不易者也。自其後言之。則日易者也。故有體用之殊焉。體者。一成不易。示其極也。用者。隨事而易。明其變也。天地之大。萬物自生。變化自出。體用之間為氣數之所至。明其體。而後知其本源。明其用。而後知其變化。蓋氣數同。而所以為氣數。不同也。河圖者。氣數之大體。洛書者。氣數之變化。以不息之德。成无盡之用。此變化之例。有不可盡言。而洛書則舉其大用耳。洛書之為象。亦猶河圖。生于二氣。分于五行。本于天地之數。成于陰陽之類。而名一實異也。故河圖之