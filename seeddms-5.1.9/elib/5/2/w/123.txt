也。非滯于是也。因其性情。明其順逆。為晷以測日耳。非晷即日也。為度以量地也。非度即地也。故學者當志于上。而求其本。勿泥于下。而忘其進。先聖之制。後聖之師。先民之行。後人之法。果求而進。則言象具在。勿志于得。則言象亦徒然爾。世之君子。當不河漢斯語。

宗主疏述

易經中最關重要。而為漢宋諸家爭執最烈者。則先後天是也。夫先後天之名。由來已久。唯宋以前儒家未言及之。所傳者皆道家也。至宋周邵諸子得之道家。重為詮釋。于是先後天亦為