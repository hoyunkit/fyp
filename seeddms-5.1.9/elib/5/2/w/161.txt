示土已足。其數雖一而內藏十矣。此為言數者所當知也。

河圖之數。以二數合而成一象。故十數合為五。以成水火木金土。唯其合也。有變化見焉。以六為成數之始。又地數也。九為天數之終。又成數也。二數實天地之主數。故易乾用九。坤用六。乾。天也。陽也。坤。地也。陰也。陽數用九。陰數用六。此中亦有自然之序存焉。試就河圖觀之。自北之陽數一始。轉東之三、南之七、西之九。與中央之五。其次自然順行。為一三五七九。是陽數。始一終九。九則陽氣已極。曰老陽。亦曰純陽。故乾取之為用。再就圖之陰數觀之。陽終則陰始。陽數終于西方之九。即交于同方之四。陰數自四始。轉而南之二、東之八、北之