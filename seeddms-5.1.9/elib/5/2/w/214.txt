洛之圖存哉。唯其變多則用神。用神則天地无極。人物无盡。莫不在此氣數之中。即莫能出此圖象之外。而後河洛二圖。乃為人之所必明。世之所必重者矣。

河圖與洛書異同之處。即氣數變化之迹。與天地萬物生化之例。其所列雖僅此九宮之位、五行之名。而其類推。可至无盡。欲明其變。可就易象證之也。所須知者。河洛之變何自來。其氣數分合何所本。此則求明天地生成之序、人物生化之數。所必留意者也。茲試論之。洛書之數。因河圖而來。即萬物之生化。本天地五行所出。如五行生自二氣。即天地也。已見河圖。而九宮變自五行。即五方