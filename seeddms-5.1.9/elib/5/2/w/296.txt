下。无不咸宜。而行之无不得。守之无所失。是以為教之本、易之源。固非聖人莫之能知。亦非聖人莫之能言者矣。 夫子于中庸述其義。曰。時中。于大學述其境。曰。至善。曰。无所不用其極。此。極。字與太極同一義。蓋有物必有則。有則必有極。太極為一切之極。凡在有者。皆有極。而凡有用者。皆必用此極。此即中庸。時中。之義也。簡名之曰道。故傳曰。一陰一陽之謂道。而太極即自陰陽成。人生受命于天。而有性。性亦合于太極也。故曰。成之者性。性成于善。太極之行。至善也。故曰。繼之者善。此太極者。統一切事物而言之者也。非僅以一物名之。凡有名者。皆合于太極。不問其為物、為事、為道、