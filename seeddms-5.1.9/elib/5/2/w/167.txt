從左而右則為順行之序。亦合河圖。又如以九除陽數一三五七九。其得數。亦合其餘數。若以九除陰數。其餘數仍同陰數。由此可見九六之用。與陰數逆行之序。皆屬自然。毫无牽強。此所以為聖人取則而可證之河圖者。此解近人頗有悟之者。獨未知其本于河圖自然之序耳。但其用心已足許矣。夫天地之數。皆始于河圖。而闡明于易。惜讀者棄河圖不講。又因易傳文字錯簡。前後脫略不全。遂不復知傳中。天一地二。一段文字。係解釋河圖者。更不知所言關乎數之根本。囫圇吞棗。終不得聖人立言之旨。誠可慨矣。河圖所含數理。至精極宏。不易講盡。此不過撮其大要。為講易所