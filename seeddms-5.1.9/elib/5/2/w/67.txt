此圖畫為所必重也。故習易。必先將易之圖象。觀察明晰。如乾坤定位之圖等。一一列前。審其生化之序。及其推移之數。而後得其卦之由來。此固為第一事也。

宗主附注

所謂列圖觀象者。蓋將先天後天兩圖。先依位次。排列互觀。並將太極圖生兩儀四象八卦之圖對觀。然後將六十四卦排列為圖。觀其生化之迹。其排列有數種。（一）依八宮次序。即後天乾坎艮震巽離坤兌各宮生化之卦。列為直圖及圓圖。（二）將序卦。即上下經次序之卦。列作二圖或一圖。（三）再將八卦所推移