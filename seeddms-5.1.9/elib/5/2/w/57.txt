于世。雖日讀易。无益也。故必先明易之本義。夫易者。賅象數以明氣。辨時位以明用。詳變化以明生。測順逆以明吉凶。徵名類以明動靜。驗二五以明終始本末。會天人以明性情道德。其含義无盡。致用不窮。其稱名不一。取類至廣。然有其始終焉。推事物之情。溯天地之道。以人立極。有其道也。故習易者有其例。不明其例。則莫知其旨。而例者。指象數也。象數者。圖畫文言之所示也。不先求于圖畫文言。則不明象數。不明象數。則不知易之本體。及其變化。若拘拘于經文。兢兢于名類。此為文藝之事。而非以極深研幾也。如乾者。必先求其圖之所示。何以為☰。必先考其爻之所名。何以為