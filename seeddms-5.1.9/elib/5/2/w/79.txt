功。以至易之文。成至神之用。此所以僅六十四卦、三百八十四爻。而盡天下之事物與變化也。不先明此。則不能窺聖人制易之心。亦不能全易道之用。則雖治易終无益也。故貴在能熟其辭而通其象。

易之為用。有獨用者。有合用者。有對偶者。有推移者。有反逆相成者。有正順相制者。其類不一。其例至多。則可就其象驗之。如各卦各爻。均有獨用之例。而相合亦成其用。其對偶推移、順逆正反。則成其生剋變化之用。此當就其成例測之。蓋乾坤二卦。各獨立而為天地父母。合則如泰否。其用不同。對偶推移則如復、姤、遯、臨之