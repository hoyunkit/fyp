之物。无不在道中生成往來。无一事不有道在。蓋天下物物事事。无不在氣中行運。而自然生成往來者也。此氣之名曰陰陽。氣之用即道也。故曰一陰一陽之謂道。天下物物事事不離陰陽。故不離道。非止性理名為道也。氣之所行。不獨生物。即木石之類。无知无情者。皆有其氣。皆在道中也。如一室中。或桌几。或書畫。或玩好之物。皆在自然中。位置或主或客。或畜類或蟲蟻。出入住息。皆在自然中。遊走去住。皆有其道也。因天地成于此一陰一陽之道。則自天地以下。无大細。皆不得離道以生成往來。故道者氣之道。猶車之軌也。有車必有軌。有氣必有道。同此氣。即同此道。太極者。氣