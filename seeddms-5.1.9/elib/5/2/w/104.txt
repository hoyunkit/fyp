有始者也。故形神各類。有无異名。道器並行。人天別用。非諳其故。不知易之為易也。自太極以下。迄于萬物之終。為一天地。而其象則自乾坤始。以天地之外。難具名也。然雖无物而可象。物以名別。必有形與神。象以氣數別。故雖无形有神。仍可類以名。辨以義也。人之生也。後于天地。則人事所關。必在後天之中。雖神流太虛。氣通无始。而形限其動。迹循于有。不可外天地以言人事也。故文王定卦。溯始乾坤。而明易致用。必以後天為主。然恐人之囿于器而忘道。執于有而遺无。遂失所生。不知所歸。故卦詞皆參以先天。更于傳中補著其用。如天火同人、水地比。皆先天之名。以後天離坎。