不必求之人也。是故數之為用。合道明生者也。知數知生。順數順道。其所指者義精意切。惜乎人之不講。而不明聖人立教之旨。斯可慨矣。

宗主附注

易言數而本于道。古人言道即天命。故道與數同出異名。後人以道屬于理。數屬于運氣。遂有性命之分。實則性即命也。古書性命二字无二義。天命之謂性。中庸首揭之告人。而使人知生所自來。不明性命。即不知其生。此以。性。字從生也。若合言之。性之所存者道。命之所行者數。皆一氣所化。非二事也。故言道即有數在。言命