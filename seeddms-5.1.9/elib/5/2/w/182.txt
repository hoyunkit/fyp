唯五乃中。不得其五。即不得其中。不得其中。必有所偏。偏則害生。安能致生成之用。通天地之心哉。故五位之合。必依陰數逆行。而後得之也。且陽順陰逆。氣之自然。逆之云者。對陽順言。其實不過一往一復、一左一右而已。陰氣原與陽對行。陽左則陰右。陽先則陰後。陽升則陰降。自然而然。非圖之有異也。如晝夜寒暑。互相推移。而日歲以成。若同一途。則一氣獨用。不復有生化之功矣。故言數不明可證于象。以象之明見于目也。今就圖象證之。亦自可見。陽自一左旋至九。序位皆順。陰自四右旋至六。序位倒逆。而恰合一六、三八、二七、四九、五十之五行數。不待移易。即此可知天地大