初交之象。為陰陽初變之機。則觀二卦之象。即可見乾坤交合相生之類。必以陰陽為根。以陽者。合陰則為異類。而交陰則為異物。由其氣之變否觀之也。泰否反類。天地未易。復姤。異物。乾坤已變。故乾坤之合。不謂之異物。以氣雖反而未變。若既交。則變矣。如巽震為乾坤所變。其氣與乾坤殊。故象亦異。則觀象可知氣數。而得象可辨物類。雖千萬變。猶可尋索。祇在就其圖象。而徵其終始耳。故欲知易之名物別類。必先省諸圖象。

夫列圖觀象。以探其本末始終。必先察其體用。及其變化。而由大及細。由卦及爻。由內及外。由初及終。必求其所生成消長之數、盈