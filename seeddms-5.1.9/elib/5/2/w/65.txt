除。太陰少陽之互相推化。以成萬物之形。類萬有之情。名萬事之制。而不可窮盡。此皆順乎生化之序。有不期然而然者。故總而言之。則一生二。二生三。三生萬物。分而言之。則太極以下。氣數與象。各以類別。不可勝紀。以自上而下。則言之如此。如自下溯上。則必就其已見者徵之。此求象為第一步。因象著于外。存于現在。耳之所聞。目之所見。手足之所執持者。固易為徵。徵其象。則得其數與氣。而後因其例。以辨其吉凶福禍。循其時地。以辨其道德性情。而後行止有方。動定有則。而用乃著。而道乃彰。而後聖人立教之心可見矣。故習易莫先于象數。明象數莫先于例。易之明例。實習易