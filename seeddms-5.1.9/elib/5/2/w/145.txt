最先者。故能始終萬物。无不包容。八卦、六十四卦、三百八十四爻。无非乾坤卦爻推變而來。雖六十四卦。變自八卦。而八卦之六。仍分自乾坤。故乾坤為易門戶。亦易之總樞也。乾道象天。坤德象地。乾坤即天地也。天地之德。以人而彰。人之德。鼎立天地間。故人道立于乾坤之中。而合乾坤之德以成人道。乾道成男。坤道成女。而人道遂始終于咸恆。與既未濟。以明人與天地稱三才也。由卦觀之。先天屬艮。人道所始。後天坎離。人道之用。皆在乾坤之中。以維繫萬物。而共覆載之德。以爕理陰陽。而建中和之功。故觀易象當以人道為主。如中極既建。則萬物咸宜。此六爻之德。以中爻為重