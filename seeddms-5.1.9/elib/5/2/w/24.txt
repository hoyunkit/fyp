序

宗主序

易道玄微。至于无名无形。易象廣博。包乎萬物萬事。蓋有天地以後。无物不在易中。未有天地以前。一氣即為易體。故先後天之名。首著于易。天地鬼神之情。盡備于易。性命道德之言。皆詳于易。生死變化之數。均述于易。以言天地。則盡其神。以言人物。則概其道。以言往。則溯諸无始。而立其極。以言來。則推至无盡。而明其化。以修。則道立而德成。以行。則事理而物順。以其功言。則成王道之治。而无所為。以其體言。則符仙佛之真。而大有得。以用于尋常。而不悖于情性。以致其