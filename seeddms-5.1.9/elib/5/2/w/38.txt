時節候之類。凡屬于氣之所化。形之所生。數有推移。象有升沉者。皆易也。皆易象固有者也。故皆宜採之以證易。而見易之廣大神用。此繫傳所摭拾。非一家言。大之性道之功。小之術數之學。明則日用起居之事。玄則神天幽渺之說。皆詳載焉。苟讀經而不先讀之。則將不知易之用矣。繫傳者。由習易言。較經尤要。經限于體制。故辭約義簡。傳則无所限也。而其辭贍。其義宏。上下古今鉅細顯隱。无不及也。故其言易。有先天。有後天。有連歸。有本宮。有歲象辟卦之類。其言數象也。有河圖洛書。有太極兩儀。有天地生成數。有五運六氣、甲子歲會之圖。其為古聖所發明者。自伏羲卦象。變為文字。神農醫藥、黃帝曆