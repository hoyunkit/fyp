有三。(一)圖中之數。與河圖異。河圖為五十五。洛書則四十五。此由天地生化。陰陽消長之數使然也。河圖言體。陰陽平均。此合乎道者也。洛書則重在用。用者以陰從陽。以陽統陰。陽主陰從。天包地而生化方就其序。故陽數二十五不變。陰數以三十變為二十。明陽道常長。陰道常消。而以立天地之極。正陰陽之位。俾下毋僭上。小毋凌大。並育不害。並生不賊。而全其用。以至无窮也。乃為陽位者五。為陰位者四。陽居四正。陰居四隅。陽正位中宮。陰環行四極。而後名正事順。體建用周。雖陰陽似失其平衡。實則如是方得其平衡也。蓋陰氣不可長。中極不可亂。以五之陽正立中宮。而四圍二氣。仍自平均。未嘗