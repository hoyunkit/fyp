不同者正其同也。由于先後天也。合之則同。分之則異。未有離體用為之者。故異仍同。人之既生。神形同具。性情兩全。若分則死矣。然性情自別。神形亦殊。又不可混為一談。是以言易必廣徵其異。以歸于同。易之序卦為主。餘皆為參互之用。以餘合一。則異皆同。故易經但取其一。 夫子亦仍之。而恐人之忘其餘也。則備述于傳。以為習易之助。俾讀者得會通之。而勿失其宗也。故傳者。習易所必先讀者也。

易之始終。為象天地之氣運數紀。而有先後天之不同。以先天包无始迄无終。未有物也。後天則自天地既生。萬物皆具生化。有終