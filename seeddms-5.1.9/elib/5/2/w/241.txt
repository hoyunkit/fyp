之五。如以此中五調劑之。固可齊一。此係後天之例。以一陰一陽。而後為道。故河洛之後。變為大衍。其數始齊。若在河圖。猶陽少陰多。變為洛書。則陰少陽多。皆不齊。待易大衍。截長補短。而成各半之數。然大衍與河洛所差。亦皆此五數。以其恰合于中數。為陰陽之樞。故少則可加之。多則可減之。以歸于齊一。若其他數。則不得加減之也。河圖之數、原象也。洛書之數。變象也。大衍之數。例象也。言為後天生化之例。包含天地之數。而得陰陽之平者也。故曰大衍。衍者。演也。與古道字𧗟近。即一陰一陽之謂道。由此而演其用。以明生化之例耳。故齊者。人齊之。演者。人