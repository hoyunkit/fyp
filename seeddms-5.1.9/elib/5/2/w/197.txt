主。土之德在五。言五已賅十。前講河圖已詳其義。而洛書之僅舉五者。又不獨以土德用五之例。蓋洛書明生化之變。為後天之象。非河圖可比。後天之例。以生化為用。生化之道雖本于五行。而非止于五行。故其象數皆變河圖之原例。而成新例。後天者以生化无盡為用。故各方之數皆由內而外。由寡而眾。以分合變化示生化者也。生化既眾。象數益繁而並生不害、並育不亂者。以有中極也。中極止于一。此數用五而去十。明其不二也。天地之道。一言可盡。為物不二則生物不測。此即堯舜執中之道。以本于天地之用。而見于洛書者也。天地以五為中心。五行以土為根本。萬物萬事以中一為立極。皆自此