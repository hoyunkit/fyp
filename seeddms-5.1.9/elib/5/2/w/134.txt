不知易之由來及其變化。雖讀經傳。不過為記誦之用。而不能直探天地造化之源、人物生成之本也。故 夫子諄諄于圖象之審正焉。考古本易。凡于先天後天之異同。及伏羲文王、連山歸藏易之分合。皆自圖象辨之。若捨圖象。則皆混然莫別。即如先天方位與後天不同。非有圖明之。究不知何為而異。且卦爻中之文辭。何以時牽及本卦爻之外。而其變化更何從推溯。此皆必由圖象證之。方得其究竟也。不過易之圖象。有必要者。有次要者。有无足輕重者。自有統系可尋。體用可別。若雜列无章。不知其精粗輕重之道。則仍不能全易之妙用。如太極兩儀。為卦所自出。則最先之物