其生化之妙。有非人之所能知。而後天生化无窮。莫不本于此土者。其得氣固不同也。先天生化之序。至土而止。而後天生化之功。自土而成。是為先後始終之樞。恰當道器上下之紐。其為此世界之所貴者。自過于一切矣。故先後天之生化次序。均不同也。而皆以土為貫通之機。捨土則不獨後天之生化不成。即先天之生成。亦无由竟其用。故言後天與先天同異。必自土溯其根源。此天地萬物。莫不依土而後生存變化也。

五行之氣。水本太陰。而根于陽。火本太陽。而根于陰。以所生之屬與所成異也。故水火木金。皆陰體陽用、陽體陰用。唯土則兼