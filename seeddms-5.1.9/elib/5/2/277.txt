後聖漸由伏羲之一。演之為圓圈。以示其體。又有由圓圈之象。演之為中。以明其用。即中字所自出也。後更演之為黑白交互之象。以明兩儀既生。二氣之周流不盡。而以證天地生化之序。乃合易象八卦之圖。此今世所傳之太極圖也。圖之為象。在明其體用。黑白之圖。有用遺體。尚非全也。必先有渾圓明澈之圖。以象其本來元氣。合以黑白交環之圖。以象。其動靜生陰陽。于是體用皆全。變化自見。如易之卦象。自一生⚊⚋。自⚊⚋生四象八卦。皆有序也。若不循序觀之。則不知八卦所自來。又何以明卦象之體用與變乎。故一者。太極也。⚊⚋者。兩儀也。八卦皆自是生化者也。古人言文尚簡。況當畫卦之時。尚无文