亦已著甚。所惜秦漢儒者。未嘗措意。不為注明。魏晉以降。掃象之習既行。則關乎此類名義。更无人說起。此易學之荒晦。象數之失傳。何疑乎道家獨得之真。故先後天實无可非議。所要者。在先後天之真正詮釋耳。夫先天後天者。以文字言之。則一前一後之異也。而不曰前後者。則以其非僅前後之殊也。蓋雖前後。而于中生變。有前後界。无前後之形也。如以八卦論。由伏羲之制上乾下坤者。一變而成文王之制為上離下坎。是也。夫離坎固伏羲卦中原有之象。而異其地位。則非復原有之用也。故離坎代乾坤。而乾坤退隅