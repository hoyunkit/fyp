致力脩養。以全生適性、立德成道。此。易有太極。一節之大旨也。夫太極固示人以象矣。渾圓无名。虛然光明。凝然周流。悠然長存。氣行不息。德徵廣生。數紀太一。道在用中。固已純精至神。為天地先。周環太和。為萬物宗。其所象者。道之體用。而人之所見者。德之玄玄。仁智隨所識而得。生成隨所遇而合。无大无小。莫能外內。況參以河洛之圖。證以乾坤之卦。大哉至矣。其義有不可盡矣。故易之象始于斯也。且易之言易。以不易明易。易明不易。溯始迄終。則天地推于无盡。返本復始。則萬有歸于一原。太極主其始矣。而終亦盡于是。蓋以不易之元氣。而主變易之陰陽。生生不窮。而真體常存。行行不息。而中極永在。此所