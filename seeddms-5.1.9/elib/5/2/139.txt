月七政之度、歲時地理方位時令之序。皆為推廣易用。明變化而形鬼神。為後來卜筮堪輿擇日。及醫巫方技家所本。與五行生剋、八方旺相為後人六壬六丁、奇門遁甲之說所自出。與道家兵家之用同。而莫不本于易之象數者也。言其至精。則內功黃庭修養之道。言其實用。則日用吉凶趨避之方。皆必徵之于易。而後合于天道也。故名此類曰易之輔翼圖。因釋易之時。似可勿用。而極易之用。以窮天人之道。則不得忽之也。故易之圖說。應分三大類。首則述易之源以溯其始。中則明易之道以闡其所蘊。終則推易之餘以廣其用之神。而竟其道之全也。蓋易之為圖。自來无多。中經脫略。更不