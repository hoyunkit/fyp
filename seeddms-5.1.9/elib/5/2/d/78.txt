卦中有乾象。或通乾象。及其比偶反類之象者。皆有孚于乾之義。
即有類于乾之情。則其為象。必同于乾之物。如天也、父也之類。此
易示象之例。有不易者也。又如乾之卦辭元亨利貞。其六爻之辭
各異。而皆有其物與事以象之。則各卦中如有乾之辭。及其爻之
辭。或比偶反類之辭。皆與乾通其義。必合對參之。以明其所指。而
後知其辭之用。此易辭之例。必通解者也。習易貴乎通。而用易在
乎熟。苟執而不通。習而多忘。則何以窮天下之變。盡易道之蘊哉。
蓋易者以簡御繁。以顯探微者也。因其為用至廣。言文難備。為道
至大。事物同賅。則不得不操其本。用其極。以不二之道。成不測之

