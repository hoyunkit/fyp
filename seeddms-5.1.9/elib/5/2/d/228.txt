十主于中央。為天地中極、萬物樞紐。此圖書象數之大概。即為易
所本者。乾之用九。坤之用六。即準河圖之陰陽數也。觀河圖所列
之數。作為環形。則一三七九。由北而東而南而西。而四二八六。則
自西北而西南而東南而東北。亦環而終始。唯五十在中焉。洛書
亦然。不過其用有異。由方圓不同也。由北之一、東之三。則以接西
之七、南之九。皆陽數也。其陰數則西北六、東北八、西南二、東南四。
亦由東南之四、西南之二。接東北之八、西北之六。相環以終始。正
如河圖。而五在中焉。其不同者。圖屬先天。書屬後天。一體一用。一
位一時。故洛書之數。以相交而行。而河圖則相貫也。洛書之位。以

