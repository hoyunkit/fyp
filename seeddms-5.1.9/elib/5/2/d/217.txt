老于北方之六。而陽一承之。陰陽互根于定位。而相得以合。而生
成之功乃見。此其以氣之初生為象也。若在洛書則陰陽已分。二
氣環行。行者有序。太少必對。是以北方之一、南方之九。一始一終。
皆太陽。東方之三、西方之七。一生一成。皆少陽也。陰氣亦然。東北
之八、西南之二。皆少陰。西北之六、東南之四。皆太陰。兩兩相當。以
周行于八方。而成一陰一陽之道。遂不可不易其南西金火之位
也。此例可以一歲證之。春與秋對。冬與夏對。一寒一暑。相當其令。
而一歲之氣。周而復始。如環无端。此其用之可明者也。故洛書之
象。象後天已定之氣數。陰陽迭興。數位周流。以成其往來不息之

