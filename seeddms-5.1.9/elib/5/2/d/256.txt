无不準是而成。人倫綱紀、世道規範。以及醫卜之技、言行之箴、
政教所成、禮法所制。初无不由是而出。所謂規法是也。如天文
之軌度、地理之紀程。各有規矩方圓。以應乎二五氣數。故欲深
通古時文化。必先自易探索。而易之仿始河洛圖書。以準天地
之道。明鬼神之德。其精義入神。初非言文所盡。今所論者。尚其
大略耳。望世之讀者。更由是以深求之。庶乎有通于古。有造于
今。而不獨中國文化之得傳。无負聖人之教矣。

又曰天地之間。萬物並生。而所憑者。多在地土。則以土為後天
生化之母。備五行之氣。而為兩儀之所合化也。其德全而用宏。

