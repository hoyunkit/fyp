道也。故歸于太極。復于真境。是謂得道。故曰。道者。返本復始者也。本
始者。太極也。返而復之。純乎元氣之體矣。

是故易之言教也。以道為本。聖人立卦象。將以明道也。道之始乎太
極。運行于二氣。調和于五行。以應萬物萬事。而成其德。以守中立極。
而全其性。雖依象以稽數。而判其吉凶。依數以言命。而明其順逆。而
莫非指人以道。俾克全生以返本復始也。故易之言。為道言也。易之
象。原始要終。為教人各正性命也。故必推原道之所自。人生之源、氣
之所運、數之所合。以定其所宜。而為人立其則。以辨其所至。而示人
所有修。必以天道為之準繩。人道為之綱紀。盡人以合于天。致力脩

