甲。孚于六律。以定其好惡。別其友仇。此為觀象致用之道。自古已
明其例。故有納甲、納辰、納音之說。及合數之例。宜先熟之。庶于致
用。明瞭无惑。此亦習易最要之事也。

習易之先。將所有圖例象例。列為種類。一一熟記。所應變化之象。
自何象來。其所合五行與時位之數。均宜熟習。然後于易象无所
疑惘。讀經自能通其義。卜筮自能盡其用。此雖非一日之功。而必
先預求之。毋徒如章句之儒。以文字為事。則聖人立教微意。庶可
昭于後世矣。

宗主附注

