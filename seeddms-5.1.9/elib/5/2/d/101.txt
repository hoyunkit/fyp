詞。而後知之。故必徵于傳文也。如先後天之圖。不見于經。即就乾
坤之序。亦不知其位。唯天地定位一節。言先天八卦之位。帝出乎
震一節。言後天八卦之序。皆足以證經文之不及者。如乾坤之序。
為今易所定。始于乾。終于未濟。此固讀經可知者。而其本宮之序。
則不在經中。又非徵于傳文不可。傳有云。歸妹、女之終也。乃明本
宮之始終。蓋序卦之次序。本于後天八卦之生化。而為用也。本宮
之次序。則本先天八卦之生化。而為體也。體靜象坤。故歸妹為坤
道之盡。後天用陽。而動象乾。故未濟為乾道之終。二者終始各異。
致用亦殊。而必由傳考之。始得明其故。不特此也。連山首艮。歸藏

