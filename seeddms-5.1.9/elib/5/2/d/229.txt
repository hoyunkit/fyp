東南與西北易數。而河圖則順逆依序也。

宗主疏述

河圖之數。本于天地生成之象。蓋自无入有。首為太極。一氣既
動。兩儀以分。兩氣相盪。五行以具。故河圖象之。其數自一至十。
分為陰陽。陽奇陰偶。各得其半。而生化之本。必基于二氣之和。
五行之分。即由于陰陽之變。其生化也。以一陰一陽相合而成。
乃于是數中。以陰合陽。以陽合陰。天生則地成之。地生則天成
之。故一至五為生數。六至十為成數。生成二數。各居陰陽之半。
如將籌比算之。自左設陽籌。右設陰籌。則左數為一三五七九。

