分門別派。議論殊多。而易為尤甚。故談文字者有之。論象數者有
之。為讖圖言者有之。為卜筮術者有之。流衍既繁。是非莫定。故施
孟之說。殊于京費之言。訓詁之家。異夫占驗之學。至後漢魏晉而
更烈矣。世之士子。讀經則徒求注釋。觀象則唯記爻辭。競于句讀
之間。辨于文章之末。初不問易所由作。卦所由成。茫然上古之成
規。昧乎聖人之作意。使書同故紙。經若具文。易之精義。不得復傳。
卦爻之神用。不可復識。略明其故者。莫不為之興歎也。弼幼歲受
經。童年習易。自聞黃老之道。合證文孔之辭。深維易道之宏。精研
聖人之意。乃略窺其堂奧。不敢徘徊于門墻。頗願揭其精華。不欲

