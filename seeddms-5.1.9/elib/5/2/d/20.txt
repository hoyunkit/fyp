莫不貫通。而原始要終為第一義。人之習易。亦當求其先後。不可
好為素隱行怪之談。故講易。雖不能如王弼之掃象。亦不可如費
氏之徒以災異言也。

一易道博大精深。无不包被。內則修己以一天人。外則成人以一道
德。而本末一以貫之。即時中也。習易者既諳斯義。必期實行。務求
行動咸宜。言思不悖。而能有德以為世則。有道以為人師。庶可使
易教重明。聖道彌廣。

一易之為教。始于古聖。闡于道宗。成于儒者。言既微精。旨尤玄妙。固
賅各教之義。集諸派之大成。習者當以聖人天下為公之心。一本

