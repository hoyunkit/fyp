又復聖此文。重在說明數用之例。而指出後人之疑惑。要知數自
氣成。凡吉凶禍福。皆氣所感。人求順數。必先習道。以養氣為本。氣
之在空中。天人同之。一變一常。无非氣所合。此為數之本。不明此
理。不可言數也。

宗聖講述

古時象數。悉本河圖洛書。是為易象之源。河圖負于龍馬。洛書呈
于文龜。皆天地自然之象數。而聖人則之以演易。蓋所由來者遠
矣。在天成象。在地成文。天地之象數。即由天地自呈于人前。神道
之感應。為人道所昭彰。固上世常見之事。以地天猶通。神人時契。

