位之名類。皆有陰陽。故以儀名。儀者。言名而釋義。指物而辨情。亦
猶象也。凡物皆有兩象。故太極之後。必生兩儀。而易卦之變。必相
對待。如乾與坤、坎與離也。其序也。亦由對列而成。觀其對列之象。
知陰陽之錯行而不紊也。觀其變易之序。知陰陽之交合而不乖
也。大之例天地世界之生成始終。小之例人物日用之起居作息。
其數不可易。其氣有必至者。故必列圖以觀。詳其始終變化。而後
得其性情物類。以致其用。決非昧昧者。徒于一卦一爻之辭可求
者也。

易以乾坤終始。而溯源太極。乾坤為兩儀之最大者。亦為萬物之

