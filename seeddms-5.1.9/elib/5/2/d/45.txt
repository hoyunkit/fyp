陳釋。亦非一人之言。蓋得之師傳。參諸他本。集合其說。序列成章。无
非以易道精宏。神用莫極。變化无盡。推測維艱。且以三易有殊。取材
致用。不一類、不同科。較彼量此相得必多。去短留長。歸奇于正。而辭
有不備。文有難宣。或略于經。則詳于傳。或重于卦。則輕于爻。意有互
參。用有聯及。則不獨象之宜重。文亦必詳。經之宜求。傳亦必讀。是習
易者固當知也。古人初制象時。本以會意。雖文不傳。而畫已具。當視
所畫之象。為最簡之文。厥後文字既建。言詞漸繁。于原象之下。引申
其意。綴為文辭。則文字者。即原象之廣義。當視其辭為漸明漸繁之
象。不可分為二也。蓋象亦會意之文。文亦釋意之象。千古聖人。後先

