象也。方圓諸圖及卦之變化分合。則自卦出。為次要者。其他錯綜
諸圖。皆不過廣卦變之例。為供習易者之參討。非易中必著之圖。
則列之固佳。不列亦无大害。斯但舉其一例。即可推其餘。有不必
盡錄者也。此係略述一端。非謂所有圖象。盡在是例。要當于講習
時指明之耳。大凡圖象為易數所示。氣數有大小之別。圖象有輕
重之觀。天地所自始。人物所自生。皆氣數大者。其圖象至重要。因
非圖象不得明其故。如河圖洛書。為氣數之本原。若不知之。終不
明二氣五行天生地成之理。其所關易教至鉅。且為義極精微。初
非後天中一物一事之可比擬。是則習易必先通之。而不容少忽

