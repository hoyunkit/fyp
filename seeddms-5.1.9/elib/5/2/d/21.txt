有教无類之旨。不可自存門戶。有入主出奴之見。以自狹而狹聖
人之教也。

一易傳至今。注說不一。漢宋各異派。儒道不同宗。遂致議論紛岐。爭
持齟齬。徒亂人意。何裨聖經。今茲講易。務求闡明微言。表章至道。
不執于宗派之習。不徒為同異之求。即令漢宋諸儒有所卓見。能
探經旨。不睽經義。仍可互相引證。期其貫通。无問其人。祗徵于是。
則于聖人講示之後。又可多得研究之助云爾。

以上各條。係為講易之前。必知之事。以易經至不易明。必先知其研
習之道。方不為歧途所誤。略指大概。以告讀者。或亦極深研幾之一

