之所始。道之所自。言道而不溯太極。譬如行路而忘所自至地。徘
徊歧路而已。故言道。必先明太極之用。既明太極。則性理在其中
矣。所謂知其原。則流易測。得其本。則枝葉易探。此言道者所當知
也。儒者言道。莫先于易。易自太極出。則欲習道者。可不先求之太
極哉。

又曰。陰陽動靜原相根。而動為陽則陰生焉。靜為陰則陽復焉。初
无一刻之停。祇見消長之氣。故動則陽生陰。靜則陰生陽。如人坐
功。以動屬陽。而情見即生陰。返于靜。則性見而陽復。二者斯須之
間。往復之運。非了然二事也。果動矣。必由陽生陰。靜矣。必仍返于

