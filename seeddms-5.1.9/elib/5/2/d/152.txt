宣聖講義

易傳曰。河出圖。洛出書。聖人則之。此言河圖洛書所由來也。天地之
間。運行者氣。紀量者數。顯示者象。而主其中御之以合度者道。道兼
神形。氣數則神之見也。象則形之呈也。凡天文地理。可紀可指可名
者。皆不外此三類。而皆不離乎道。河圖者。天地自然氣數所賦。而成
其自然之象也。蓋天地既奠。神形全具。有其氣者有其數。有其數者
有其象。河圖之出。以象之顯也。其象之所示。則數也。其數之所在。則
氣也。氣有陰陽。名曰兩儀。言既生成之後。必有此兩者之質。以為其

