其變化。雖推之无盡。仍不能有違于圖書之例。則由天地生成之
數定。不可越也。自上而下。則二五賦形。而萬物以生。自下而上。則
萬有歸一。由形返神。故圖書之數。始一終九。五十在中。而二氣五
行備具。其化生萬物。則以用言。以二五互交。推演為數。所謂二五
搆精是也。故其數陽五陰五。陽以順行。陰以逆行。相交以生。相剋
以變。而孤陰獨陽。則不生不變。易以乾坤交用。坎離相制。以成生
剋。而形變化。由數之用言。則陽者。一三七九順行。始一終九。其位
在西。陰者。四二八六逆行。始四終六。其位始于西北。陽以九終交
陰六。故陽數用九。陰數用六。九六相終始循環以生成變化。而五

