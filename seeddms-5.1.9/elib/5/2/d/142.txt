虛變易之氣。而更比類及物。觀其中爻。較其互卦。以與本卦參。而
後可得其故焉。蓋圖象者。以物示其氣數。非一物一名可以盡之。
必求其始終。極其變化。而後知氣數之所至。與物類之辨、性情之
分。各得其徵。如天也。非謂蒼蒼其色已耳。知天者必考日月星辰
之行、風雲雨露之變、神鬼之德、生物成物之道。而後得天之為天
也。故觀卦必徵諸一切。必因其生成來往。而定其吉凶禍福。則由
明其情性。知其好惡故也。所好者吉。惡者凶。所生者福。剋者禍。故
必詳求之。而後可言占驗也。夫圖象者。如地圖焉。習地圖者必明
其地之所在。及名物之所出。並其山川田野之勢、連接境界、道途

