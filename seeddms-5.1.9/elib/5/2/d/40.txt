全易大旨及習易要例

宣聖講義

易之為書。傳自上古。伏羲氏始畫八卦。初具規模。後之聖人。紹述推
衍。制卦既備。列爻亦明。唐虞三代。各有演習。分為連山、歸藏、乾坤之
易。文王重加纂序。宏以文章。變其占例。著為典則。周公紹之。詳陳論
議。博采遺言。撰為至教。是今傳之易也。上古无文字。制作文物均極
簡陋。伏羲覽河圖、洛書而後制卦象。是則文字之所始也。雖當時類
无文章。有如圖畫。實則象意之字。猶之鳥官氏之象形字也。字雖傳
于鳥官。畫實創于伏羲。其象形之字、會意之文。多取義結繩。制于歷

