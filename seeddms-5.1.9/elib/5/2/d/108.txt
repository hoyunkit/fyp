之寒。或有應否之差。或有反令之災也。其在人事則善惡所感耳。
然大致不忒。以其運序定自先天。故不忒也。一易之變化。以後天
為用。則有不能盡知之事。合之先天。則无疑矣。蓋後天之事。輒因
人之感召而異。而先天者。則在人事以上。故先天多靜。後天多動。
合而參之。動靜不失其序。若偏一象。則不失于此。必迷于彼。坤之
先迷後得。即指此也。習易既通。无復迷矣。故欲窮易之用。必先通
乎先後天之象。精求其變化而不失其中。則何患乎迷。

易之為易。固重在變易。以天地間之物无不變者。有形則變速。不
變者必无形之物。故恆存之體必无息。唯至誠能之。息則變矣。天

