而不謂之為前後也。夫先後天之為名。既如是述。則其所以界
此二者。必依是例。不可苟也。如卦之先後天。以文王為出于伏
羲。而異于伏羲。故得名以先後天。若非如是者。則不得名之也。
文王之易。雖全與伏羲卦同。而其地位不同也。其次序不同也。
其首末始終不同也。故其用不同。則雖同一卦。而各異其義。此
由同而異也。然名固同。象固同。氣數之消息往來固同。人天之
接應和合固同。則雖異其用。而其體仍同。此由異而同也。如是
則无異也。不得謂之先後天无同也。亦不得謂之先後天。唯其
由同而異。由異而同。方謂之先天與後天。蓋天字示其同。先後

