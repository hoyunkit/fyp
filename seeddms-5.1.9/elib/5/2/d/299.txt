故隱其體。以體為先天。非如後天之有形也。太極之為太極。言其
氣之如是行。生化之如是成。不可以物擬之。故不象之也。然太極
之氣。无時不在。所行之道。无地不至。其所生化者。自物見之。故列
八卦。即有太極。太極自存八卦之中。見八卦即見太極。猶道不可
見。而以德見之。神不可名。而以形名之。先天者。麗于後天。道者。存
于器。得其一。則知其二。不待別求之也。故八卦之位虛太極。而八
卦之用。皆太極之用也。以太極有名无位、有位无象。故易有用无
體。非无體也。見用即知體。體在用中也。傳所謂。神无方易无體。者。
即此義也。神者。指太乙之神。无方。无定方也。言太乙雖居中宮。而

