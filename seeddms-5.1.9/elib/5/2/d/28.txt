之營運。而中極有立。道者。依體以用而不窮。天者。依道以行而不息。
是以有本則不失其序。有道則不盡于用。以不二為德。則生生不已。
以至中為體。則循環无端。皆順乎自然。適于至道。无為而无不為。无
思而无不中。无慮而无不得。故明道之為道。則天地人物。莫外道以
生成。明天之為天。則生長盈虛。莫非氣所運用。明生之為生。則吉凶
壽夭。不出數之進退。明數之為數。則行藏出處、宜因時之推移。時者
屬乎天。位者隸于地。天地者。人物生存傷殺之宰。時位者、事物消長
代謝之機。由天地以後言。則人物自天地出。由天地以前言。則天地
自道成。所謂形上為道。形下為器。道器之間。一以貫之。是謂之易。故

