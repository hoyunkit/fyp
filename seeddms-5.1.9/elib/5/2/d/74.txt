為主氣。感召為客氣。如因果屬主氣。而感應屬客氣。此就一人一
時言之。若合先後天說。則先天為主氣。後天因果感應皆客氣。故
數之能回者。必由客之勝主。所謂人定勝天也。八卦先天者主氣。
後天者客氣。先天純屬天道。後天則以人道合天。故後天以坎離
為主。即示人道可以代天命也。人為三才之一。而得天地全氣。故
其心靈直通天地。包括无盡。如坎離合為既濟。即人道之成。而能
旋乾轉坤以代行天道。故萬物皆定。萬事同順。此大順之象也。果
明此理。則治平之業如反掌。即仙佛之功亦如拾芥。此所以名既
濟也。濟成也。益也。生成萬物。利益群生之謂也。故文王 孔子皆

