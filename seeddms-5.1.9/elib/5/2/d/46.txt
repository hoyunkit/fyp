同揆。作雖異時。義无二致。故讀易者。象辭並重。先熟其辭。知象之會
意。有定義也。後習其象。知文之釋意。有微旨也。二者通之。无所疑惑。
則易道可見。聖人之心可明。而後用之不違。推之能化。神明之德、天
人之道。蓋莫不盡于象與辭焉。

且易之為用。重在變化。以人之智慧。通天下之故。達神鬼之情。必于
變化中得之。象之會意。以象一事一物一時一地者也。而通其變。則
必合他象而通參之。辭者。釋意以辨類。亦當合他卦爻之辭而通參
之。故習易者。象外求象。辭中索辭。如審物然。上下四旁、內外形狀。必
通知之。非據一面。即能盡其變化也。易之變化。亦有定序。則須合全

