必知者。若專研數學。貫通天人。則當于此進而求之。以窮其變化。
而神其用。庶于天下之數。莫不了然。即推至過去未來。亦如指掌。
則此寥寥十數中。有无盡之神妙在。大可為專書以繹其義。而傳
其道焉。

又曰、講易先自圖解始。以示易之初僅圖象。並无文字可讀也。然
圖象者非機械之類。含有深微妙用。亦如文字之變化靡盡也。故
觀圖象而能會通。則全部易經文義已在中矣。猶之太極圖明二
氣之始終動靜。以生成萬物。雖萬言不盡其蘊。而圖則皆在此圓
圈中、一覽无遺。此其神妙之用。實非聖人莫能為之。莫能知之。人

