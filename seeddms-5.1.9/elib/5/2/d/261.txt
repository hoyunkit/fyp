功見。而世界以立。為盛衰因果。繁枯消息。以竟二氣分合之用。
而達天地生成之德。皆由此生制而來者也。故其氣往來不息。
其數乘除不盡。其為萬物稟受之本、生死之機、禍福吉凶之源、
妖祥順逆之則。无巨細、遠近、多少、美醜之倫類。必皆緣此以為
例。无賢愚、老幼、動靜之性情。必皆因此以為範。故天地以之成
度。人物以之成紀。世界以之成用。宇宙以之成法。神鬼以之成
德。形氣以之成行。上下今古。精粗巨細。咸在其生制之中。而後
數命以成。氣象以明。智者察之。以為通道。愚者順之。以為安生。
聖人著其象于卦。示其用為易。以立為教。而詒天下後世。是易

