解无遺。然後得聖人演易之旨。及吾人習易之用也。四傳詳于易
例。為輔翼易經之文。不讀四傳。不明易之為教也。故 夫子于訂
易時。特揭之。為易經參解以授弟子。俾明易之為易。故讀易必及
四傳。易象至簡。卦辭亦略。欲通其用。舍先求之四傳。不能測其端
倪。蓋易起于上古。為時久遠。文字未興。雖具其象。亦如河圖洛書。
僅演其點畫而已。經神農、軒轅以迄唐虞。代有增易。文字既制。政
教益明。于易象之下。均加之演詞以著其義。因初傳于語言。難留
久遠。相習固有師授。而易代輒忘。相用固有成規。而易地輒異。以
至于夏商二代。各沿所習。各本其制。而有連山之易、歸藏之易。其

