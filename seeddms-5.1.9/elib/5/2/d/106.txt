天。將何以成其逆數之用哉。故易者。不能分先後天而為言。文王
之易。雖取後天之序。而用則仍本先天。此義後人全不知之。或爭
為先。或爭為後。偏而不得其體用之全。辨而不明其變化之道。雖
兢兢于文字之學、蓍龜之數。及其得辭。一无所驗。反不如街頭賣
卜者之偶中。豈易之不可信耶。人之不明易也。矧易道以簡易御
繁難。必先明其所以簡。所以易。而後可以致其繁與難于目前也。
捨合先後天參之。則將不知其所以簡易。以象既窮而辭復盡。何
以見其變化哉。簡易云者。言象外也。而能御繁難者。則因有象中
象、辭中辭耳。

