右數為二四六八十。左右各半也。更將其配合之。為左設生數。
右設成數。則左為一二三四五。右為六七八九十。亦各半也。皆
以相得而合。而後有物生焉。故自左之一陽。合右之六陰。而水
生成。左之三陽。合右之八陰。而木生成。自右之二陰。合左之七
陽。而火生成。自右之四陰。合左之九陽。而金生成。更餘陽之五。
合陰之十。而土生成。此為五行生成之次序也。其生與成。恰為
相當之位。故其數相得。如一居左首。六居右首。故恰相得。猶子
與午對也。是為配偶之定例也。因其位相當。而數相得。始有合。
而見其生成之功。此一六居北。二七居南。三八居東。四九居西。

