首乾。以尊天道。周承用之。以所首不同。故取義各異。正與夏正建
寅。商正建丑。周正建子。其義一也。非歲序異。歲首異耳。故明人道
者。以人為先。重地道者。以地為先。尊天道者。以天為先。實則易道
備天地人。先後雖殊。易道不異。殊其用耳。周雖重天道。而兼二代
之制。故文王重演坎離之卦。以合三為一。而同于乾坤之易。乾坤
之易伏羲固已立制。而坎離之易。則文王為之紹述者也。後人名
之曰先天易、後天易。其實一體一用耳。蓋乾坤易。明位者也。坎離
易。用時者也。雖次序不同。而其為易也无異。以乾坤之易。不能外
坎離。坎離之用。亦不能不本乾坤。二者相參而後變化以大。不獨

