既承文周之作。道備言審。象當義充。足盡他易之旨。故于連山等略
其說。而唯周易是傳焉。然讀斯易。亦可包舉他易。以其為言精。為義
廣。讀其一。足盡其餘也。若有志者將更求之。亦易達連山歸藏之文
矣。今當講周易之先。略述其大旨所闡。以資參究焉。

講易較難于他經。非望文釋義者也。易之始作。既在上古。經歷代聖
人敷文陳義。其間增減已多。欲明作者之心。必略文而求象。然初習
者捨文字外。恆不解象之真義。歷代聖人。亦以此故。始推衍其旨。詳
述其文。而後卦有卦辭。爻有爻辭。彖象分詮。文言附釋。猶以為未盡。
則更敷演其義。博采所聞。或繫詞。或說序。以成傳文。麗于經語。其所

