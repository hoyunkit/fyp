唯道家存之。至宋時傳于周濂溪氏。而後儒者亦得有之。時以門
戶之見。沿習之深。訿毀者大有人在。徒以易傳有。易有太極。一語。
无能根本推翻之也。然周所傳。雖名太極圖。實則太極已生兩儀
之象。非太極之體也。後人有演為一圈者。有為黑白相互。中藏一
小圓圈者。取意固善。然尚非全體。以太極之初本无極。由无入有。
必有其象。如河圖之與洛書。由二五變為九宮。其圖不能混為一
也。必先示太極之體。渾然元氣之時。再示其動靜之用。陰陽生化
之象。方可由圖見天地生成之序、陰陽未判之先也。故 夫子命
作二圖以象之。一圓圈渾然明淨。此其體也。一黑白交互。二氣流

