若合天下言之。則有不然。蓋赤道南。則反其寒熱方位矣。此理
原易明。蓋所云方位者。為其氣之所宜也。今以土為本。土之所
在。當以大陸屬之。則凡赤道以北。大陸為多。而南則少。故當以
北溫帶為中央。而順是以次南北焉。若果赤道南之大陸。則正
與北反。即宜以南之北。當北之南。而反其五行之位。蓋河圖五
行。本无定方。僅有定位。上火下水。左木右金。若在北溫帶。則下
為北。上為南。若移南溫帶。則下為南。上為北。此固就所居地而
定。不過水與火對。金與木配。乃不易耳。更推言之。水雖居北。而
中國北方皆陸。火雖在南。而中國南方多水。東方亦為水居。西

