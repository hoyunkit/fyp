重象。以氣數言象。是天道。以象言氣數。是人事。因氣數難知。象易
見也。先有氣數而後生象。此天道之自然。先明象而後明氣數。此
人事之次序。要皆本末之道也。如見天災時變。而知天意。即由象
以知氣數。是由末達本者也。而象因氣數所生成。非有象而後氣
數至。是由本及末之道也。故明本不必求末。而不及本者必自末
始。今之災變多矣。天之風雨旱潦不必論。即物之為變亦夥矣。蛆
出道上。雞生雙首。種種怪異。非象之見耶。至于蝗蝻之災。又其至
明者。皆氣數所感化而然。欲明氣數。但求之象。即知天變之不已
矣。故災有天災。異有物異。而莫非氣數為之。亦莫非人心召之。人

