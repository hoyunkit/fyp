方則多高地。是即按之吾國。亦難以物質求之。況水雖屬陰。而
根于陽。火雖屬陽。而根于陰。是寒熱亦未盡水火之體用。木在
山多。金出水內。東海无森林之地。西陲少金石之丱。則東西以
配木金。亦非一定之理。故五方云者。乃就氣而言。就先天之氣
言。與一歲之所合同。初非一一按之實物也。不然。春溫秋涼、冬
寒夏熱。皆氣之變耳。物或隨之或否。不得以物執其說也。然若
謂此言无定。而不信五行之說。則不可。蓋五行正同于二氣。无
地无時不見之。其分別亦至明晰。如水之流下。火之炎上。與春
夏之溫熱、秋冬之涼寒。皆一定不移者。雖至何地何時。仍可驗

