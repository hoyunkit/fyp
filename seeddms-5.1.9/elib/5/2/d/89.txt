陽而為金。則凡乾所生化者。必孚于乾之所屬。此為氣數所寄之
例。亦即觀象所當知者也。天地既成。萬物以生。五行既別。萬物以
類。同則相推。異則相感。所為變化。因以不盡。本一象以觀其情。好
惡仇友。莫不自五行見之。因五者以二氣之分合消長而成。非如
二氣之純也。情已雜而好惡各別。氣已變而友仇各殊。有必至者
也。故觀其所生化。而知其所合于五行。則知其所變之情。而辨其
宜否。以定其進退去取。此亦為習易致用所當知者。大抵卦之情。
亦如人情。各因後天之身而異。此求象者必有以辨之。辨人之情。
本于七情。出于五識。生于五臟。辨象之情。則必因于五行。合于十

