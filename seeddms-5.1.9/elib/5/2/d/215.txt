金木水火土也。則見洛書。而九宮云者。非言九物或九事也。以數
盡于九。九宮足以包數之全。天下之物。盡在九數中。則莫逃乎九
宮之外。故九宮者。萬物萬事之所隸屬。而萬數之所循環者也。无
論生化之无盡。所推所衍。莫不盡于九數之中。由九而內。則返于
一。由九而外。則推至无量數。數雖无量。仍不外此九也。乾之用九。
已盡天下生生之道。而大衍之用四十九。已極天下往來之數。其
曰大衍者。由中數之五。而十倍之也。衍者。推衍也。推其數之所至。
而足以包舉一切數。故曰大衍。以數之老陽在九。老陰在六。六九
五十四。去中五。而得四十九。即大衍之用。此亦河圖洛書所有之

