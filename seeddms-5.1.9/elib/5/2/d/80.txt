類。相生剋以成變化。則如剝、復、損、益、既未濟之類。皆有定例可尋
者也。至其比例交錯。由此通彼。由上化下。則如咸恆之乾坤、益損
之離坎。各極其變而成其用。亦自成例。故必列象。觀其分合變化。
驗其生剋消息。而後得其用焉。故易有乾坤中立之序圖。有坎離
上下之序圖。有其本宮變化之序。有依對偶推移之序。无非為極
其用也。必先于其同以求其異。于其異以證其同。而後知其變化
由來、生剋消息之例也。是以習易。非僅釋文義。諳象數已也。必極
其變化而神其用。其始則在熟其例。如知先天之乾坤對列序圖。
一變為坎離上下之序圖。其原因如何。成用如何。而後知聖人易

