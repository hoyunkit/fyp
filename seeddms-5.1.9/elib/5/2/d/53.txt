爻辭、文言。皆後世聖人逐漸加注者。因世道日進。人事日繁。文字
既備。智識益廣。溯本可以推末。窮往可以達來。明人可以知天。測
物可以通神。易之為用。日宏日精。象之含義。日遠日密。則前之簡
者漸變而繁。近者漸例而遠。而後聖即本先人之遺。加為文言以
盡其蘊。著變化以極其用。非必伏羲一人所作。亦非後聖一二人
所加。蓋伏羲作者大體。其用簡。其辭約。後人因世道之需。時勢之
宜。有必推引申進其象與辭。而後適于用者。然易者。由一生萬。由
近至遠。由大賅細。无所不包。伏羲既發其綱。後聖則推其目。原无
不合者也。猶之言天也。既明天之為天。則凡天之所屬。皆可推而

