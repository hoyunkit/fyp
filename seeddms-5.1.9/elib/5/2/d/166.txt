繁。而其初則河圖之所見而已。

宗主附注

夫子言至精詳。蓋陰陽二數相抱相接。而合化以成諸數。其用則
九六。以九為陽數之純數。六為陰數之純數。故也。試以九乘各數。
其得數不變。以六乘之亦然。而他數不能矣。至陰數逆行。人多知
之。而始四終六。則往往不解。不知此河圖明明次列之序。今試以
純陰數六乘陽數一三五七九。其所得數即六、八、十、二、四。恰為陰
數之反。從左而右。則為四、二、十、八、六逆行之序。與河圖合。又如以
九乘陽數一三五七九。其得數亦恰為陽數之反。即九七五三一。

