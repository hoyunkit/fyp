也。故用者。為仁用也。為用以成其仁也。分言之。則有諸德之名。約
言之。即仁也。用之屬智。亦為仁也。苟无仁。何以名其智哉。譬如其
生且不省者。焉得為智。此 夫子有予智不能中庸之歎也。

河洛二圖所重。在變化之例。洛書者、河圖之變。河圖者、天地之變。
河圖以二氣之變。而五行出。洛書則五行之變。而九宮分。此易見
者也。其中微妙難知者。則五行之數。本二氣之數。而九宮之數。即
五行之數。推之則萬物之數。莫非九宮之數。亦莫非五行之數、二
氣之數也。溯而上之。則九而五而二。歸于太極之一。推而下之。則
五而九、至于萬物。以達无窮。一本而萬殊。萬殊歸于一本。如布之

