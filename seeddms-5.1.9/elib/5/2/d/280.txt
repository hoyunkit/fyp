由氣之所至、生化自然之序。然生化雖眾。不得離于陰陽。以氣化之
後。必因陰陽之化合而後生也。天地絪縕。萬物化生。此造化之序可
紀者也。自太極以一氣而分為兩儀。其德在生。德流氣溥。生生不已。

太極為有生之祖。兩儀為有生父母。皆氣之自至也。氣之自至。是謂
之道。以其循環往來不相害。消長盈虛不相亂。而以成其德也。唯道
有德。道不可見。其德顯焉。兩儀之德在生。即其道之見也。道以成其
生為先。人之成道者。長生而生物。此即順道致德之士也。故道出于
太極。見于兩儀。成于仁。全于性。唯性合乎道也。人生之性。受于中氣。
亦太極之元氣。生而有之。全性則全生。成仁則成性。生全仁成。純乎

