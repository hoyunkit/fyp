太極圖者。自易象溯而上之。乃示其初之象也。天地之生也。依是
象以生成。更依是氣之推行變化。以生成萬物。其始則簡。其繼則
繁。其本則合。其用則分。而實有定序與方位。有數量與名類。非无
紀无序者也。蓋天地出于太極。其象固大。大則難考。人物生于天
地。其形已小。小則易徵。徵其小。自得其大。以其生也同。而氣之行
也一。不以大小有殊也。故言天者。必先求之人。言大者。必先求之
小。物物有一太極。苟求之則自見。不疑為无徵也。凡有生之物。皆
同此氣行而化。皆同此太極之象者也。

太極者。至極也。古文。太。字同大。大者。无與比擬。言獨有而絕无。不

