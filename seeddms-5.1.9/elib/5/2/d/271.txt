有之宗。一氣之原也。故曰太極。言其至極。无可上進。无可分移。而不
得以名稱。以象類者也。夫天地萬物。同斯氣也。同斯生也。同斯運行
不息也。同斯有守有立也。而皆自太極始。以太極能生也。有始也。運
行不息也。守中立極不二也。故為天地萬物之母。氣數之祖。生成變
化之大本也。言其遠不可知。言其可知。則太極而已。言其外不可名。
言其可名。亦太極而已。天地尚自太極生成。況其下者乎。故欲窮生
化之源、氣數之根。必自太極始。太極者。固萬有之宗。而言易必以太
極啟其端也。

易之始也。伏羲之一畫。即太極也。為體一。為氣純。无數之可紀。无象

