得。指出其要。而集其義。為傳于經之前後。其循循誘人之心。足千
古矣。雖其言得之先聖。非 夫子一人所為。而其編訂之功。實為
繼往開來之聖。讀者其毋負 夫子之心焉爾。

且卦之象氣與數。必視其變化。而後得其未來。若僅執現象。則往
復者不可知。將何以窮神知化哉。故通易必參全易之變化。非就
一卦六爻之象。即足得其用也。又易者。因器明道者也。器可見。道
不可見。必因有形。以溯无形。有形者現具之象。无形則在无象之
中。然棄有以求无。亦不得也。必求諸有而不執其有。方得其无焉。
而非經文所盡也。必廣徵于先後天之圖。與本宮之序。及序卦之

