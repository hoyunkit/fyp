物皆順生。為清靜之所宗。道德之所重。厥後黃老之學所本也。故
易之教。道教也。伏羲神農黃帝啟之。堯舜禹湯文武周公孔子承
之。聖聖相傳。宗風未墜。雖變體有連歸之異。而本象仍乾坤之名。
雖致用有先後天之殊。而原始要終悉氣數之序。故一易萬用。萬
殊一本。即今周易出自儒者。而名類圖說。猶存于道家。外象天地
人物之生。內印性命神形之道。其一致不二。至中至和。不獨通中
庸中和之言。亦可證道德抱一之旨。固无儒道之分、老孔之別也。
故在儒視易為六經之首。明性道之源。為歷聖精一薪傳。孔門微
言所見者也。若自道家視易。則乾道性命各正。艮象內外同止。清

