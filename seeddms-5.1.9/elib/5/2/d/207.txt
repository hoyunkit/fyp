四正四隅各宮。正猶易之兩儀。一變為四象。再化為八卦。其數已
由合而分。其物亦由寡而眾。此天地生化自然之例。而易之所以
為易也。若執河圖以釋洛書。則將滯而不通矣。
(
三)河圖者。以數紀二五之本質。洛書者。以數名九宮之循環。河
圖不動而自生成。洛書以動而形變化。河圖象天地初奠、物類自
生之時。洛書象萬有俱陳、氣數並行之例。其合于易。則圖如伏羲
之卦。定位明序。而立其極。書如文王之卦。變化錯綜。而推其用。二
者各有其所象。亦不外造化自然之理數。可徵于物。可驗于形。可
候于時令。可證于天地之文。可通于人物之生育遷變者也。故河

