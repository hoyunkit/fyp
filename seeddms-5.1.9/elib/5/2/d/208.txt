圖之象。不易而易。如天地之道也。洛書之象。易而不易。如天地之
德也。就河圖推而上之。可明天地之自始。就洛書推而化之。可知
萬物之將來。而天道以明。人道以建。天人以達。性命斯順。氣數不
乖。行止斯定。此易之所以立教。為象天道以定人道者也。夫河圖
之數變。而洛書之象以成。其屬于天道者。萬物生化自然之象也。
屬于人道者。則扶陽抑陰。中極不動。顯仁藏用。中和以成之義也。
蓋天道遠。人道邇。天道精微。聖人則之。人道明易。眾人能之。必以
人道為言。而後眾人可以通天道也。河圖之屬天道者多。洛書則
寓人道。以後天之世。唯以人道為急務也。然人生自天命。人道出

