重圖象。徒習為文章演講、文字訓詁。不復從圖象中究其精深。宏其
體用。蓋自周秦而後。易之圖象已漸亡矣。然今之所存者文字。由文
字而能探易之用。亦猶古之僅有圖象。由圖象而能盡易之義。其得
失頗同。要皆偏于一端。不克見易道之全。是以欲明易教。必兼圖象
文字而並重焉。以文字釋圖象。則无待思索之煩。以圖象證文字。則
不蹈虛疏之弊。是易之為書。二者不可缺一也。今日之易。多有詳于
文字。而忘圖象。雖卦畫猶存。而圖象不備。間有補者。而不得編列之
序。不解體用之道。雖有其圖。不充其義。是皆易本之失。茲既講易。當
先正之。俾圖象之用。與文字同。文字之精。與圖象合。則習是書。能直

