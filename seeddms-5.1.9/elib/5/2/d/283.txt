以為道之象也。天地尚自此出。而師其用。況其下者乎。故物物有極。
事事有中。中極之德。即性命之所見。此中和之功並覆載。而仁智之
德同天地也。易傳曰。分陰分陽。迭用柔剛。可以明太極之道矣。夫易
自太極立其極。而以乾坤代名其兩儀。萬物皆自陰陽生。故全易卦
爻。皆自乾坤出。乾坤者。天地也。父母也。其德則剛柔也。仁義也。其功
則生成也。覆載也。何莫非陰陽之道所見耶。欲明道而知太極。必自
易始。易固演太極。而賅河洛象者也。

宗主附注

此文講太極要義。以舉其大者言之耳。太極圖象。秦後儒者失傳。

