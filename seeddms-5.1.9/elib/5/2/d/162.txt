六。合中央之十。其次亦自然逆行。為四、二、十、八、六。是陰數始四終六。
以六為至陰。陰氣亦極于六。故陰數用六。以與陽九相接而正相得。
蓋以圖平列其數觀之。陽之數自一至九。陰之數自四至六。自成一
環。不待移易。陽氣方終。陰氣即起。陰氣甫盡。陽氣即伸。陽老于西而
陰即始于西。陰極于北而陽即始于北。二者相環相合。以成五行。周
流无盡。以遂其生生不息之道。而天地以立。萬有以生。一切物事。于
以循環變化。此則大氣自然之序。大道自存之規。莫之為而為。莫之
致而至者也。唯聖人則之。而制為易以象其度。而因陰陽之盡。知乾
坤之用在九與六。故取九六以代乾坤。全易无非由乾坤生。則全易

