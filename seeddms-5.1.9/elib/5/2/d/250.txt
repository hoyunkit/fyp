之充也。在先天。艮為山象。居西北隅。在後天則移東北。與坤對
位。而其原位為乾所居。明後天之土。即先天之坤。足與天同功。
與地同德。此連山易所以推為首也。後天之艮。當坎震之交。明
生化之源。其成萬物終始者。即以其能代地而配天也。故艮在
後天。非僅山之象。實土之總名也。即以山言。亦對海洋而論。以
出海面也。故其代地之德。多見于陸。而其象係大陸也。因地之
用。有陸水之別。而土之德。則見于陸。即水亦陸所載所防。而後
成其用也。故五行之水。受制于土。而八卦之坎。與艮連居。其義
至深切矣。土之在後天。實為一切主。无論何物。莫不因地以為

