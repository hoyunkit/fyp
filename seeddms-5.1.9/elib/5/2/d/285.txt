行。此其用也。體用既全。始終在目。自易探造化究竟。而明曉由无
入有之景象也。夫太極氣之所化。全為自然生化之物。因其氣之
有動靜。而後陰陽分。初則一氣而已。二氣既判。生物无窮。而此太
極之象。仍如故也。蓋前者先天之氣。後者後天之體。後天之生化。
即後者之所主。而先天之氣。仍存其中也。習道者由後天陰陽之
體。漸復于先天元氣之時。當依此圖證之。苟在生時。百體俱用。情
識未除。不能逃于陰陽往復之道。即在生滅輪迴之中。是後圖二
氣互為消長之象。若果屏除物好。絕制情識。充其性靈。致于中和。
則由後天返于先天。即前圖渾然光明之象。所謂返本復始。原始

