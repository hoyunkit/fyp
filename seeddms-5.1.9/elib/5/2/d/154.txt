以辨以名。以成其五行。水火木金土者。五行之所主也。故河圖之數。
生成自天地。而名類止于水火木金土。而天下萬物莫不盡于是。是
故河圖之象。即天地生化終始之圖。其氣與數。即天下萬有分合變
化之本。斯所以為天道之所見也。而聖人則之。因以明天道。以立天
下萬有生成變化之規。而述之為易。則河圖者。易之所自仿也。

易傳曰。天一地二。天三地四。天五地六。天七地八。天九地十。天數五。
地數五。五位相得而各有合。天數二十有五。地數三十。天地之數五
十有五云者。即河圖中之數也。河圖以天地統全數。以水火木金土
分配各數。而建立天地萬物萬數之本。以明天下之物。莫不有數。莫

