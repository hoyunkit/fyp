二易以合用。即三易亦由是以同功。此坎離之易。包括乎一切。而
為天地既奠以後所不可少者。以其用之廣。而變化之神也。此習
易者必先知之。知其一而求其二與三。則三二皆歸于一。以一概
易。名符義當。誠哉聖人之心。足以通天地、並日月矣。故文周之後。
 夫子必兢兢焉以祖述之。而為文以著其義。使伏農暨文周之
業。永垂无盡。此則 夫子贊易之微志也。

夫易有數義焉。以其至易。本于太一也。故自无始至有始。推之无
盡。无不可知。此一義也。以其不易也。立本于中。致用于極。中極不
變。永執其中。其道乃久。故能行變化而无息。主生成而不測。此一

