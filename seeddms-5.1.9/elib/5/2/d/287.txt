道立人道。以人道順天道。天人之相成者道。聖人之立教者亦道。
道无二用。用之于身則成己。用之于人物。則成人成物。皆一以貫
之。皆自河洛圖象始終之也。故修道之教。不外于河洛之圖。而聖
人之道。不殊于天地之數。由其淺言之。則為人之事。由其深言之。
則成道之功。易傳曰。仁者見之謂之仁。智者見之謂之智。此語已
盡河洛之義。一部易經如是。六經亦如是。除是外。更无他語足以
盡之也。故道无大小。无遠近。人自見之。若推而言之。妄者謂之妄。
愚者謂之愚。人自妄愚。何咎乎圖象也。

中國言道。以性理代之。此宋人言也。實則道字不祗性理。凡天地

