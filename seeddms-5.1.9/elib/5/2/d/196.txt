金進而南。恰得其反。以成其序。蓋五行之生。火必因土而後生金。既
互易其位。仍得受中央之土氣。而後不相剋而相生。生剋之間。即在
此易位數耳。且因變化之例。必二氣之平衡。且相得有合也。以火移
西。以金移南。一則九與一對。一則七與三對。皆合十而受土氣。以自
成後天之化。即以陰數言之。其變例亦同。以二之接七。而仍不失火
之生成。以二之對八而合十。以受土氣。此二之必移西南。與西七接
也。其他四六八皆然。既以此互易。而後相得。則其原位必依此變易
而後成用。此固自然之理也。(三)洛書中宮之數五。河圖之數十五。
何也。則以河圖土之生成數全。陰陽之體。不可少也。洛書以明用為

