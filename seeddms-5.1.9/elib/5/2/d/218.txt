德。不獨歲令然也。即一人之生。一日之晝夜。无不如是。皆以循環
為率。此即洛書以明變化之用為象者也。

且數之既變。有數例焉。陽之合陽。則反為陰。陰之合陽。則化為陽。
故二陽相遇。則成陽中陰。二陰相遇。亦為陰中陽。此在太少之外。
更有陰陽也。是一與九對而成十。則九為陽。一為陽之陰。三與七
對亦成十。則三為陽。七為陽之陰。陰數亦然。故四隅陰數。東北、西
南為陽。相對為陰。其所以然者。合則變。分則化也。後天之數多雜。
无純陽純陰之物。以其不能生化也。洛書之數。參伍錯綜。各有其
分合之用。故變化无盡。不獨火金之易。即二八之易位。亦其例也。

