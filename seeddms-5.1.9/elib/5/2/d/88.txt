于道也。故易象者。含義至深。致用至微。而其旨在立教以明道也。
重在正性命、通天人。豈徒與人言休咎已哉。

易之言數。全依圖書。天地之數。亦自然所成者。因氣所至而見其
數。氣之所至者。指兩儀之氣。以其生化為五行。故言易。必本二氣
五行。言易之分合變化。必本二五之生剋。而萬物之生成變化。亦
自二五之生剋中來。故二五。實生化之本。萬物所由以生成變化
者也。要知由一生二。由二生三。三而萬物成形。此天地自然之例。
不可易者。如觀易象。必參其所合于二五之氣數。以氣數之成形。
必有名有類。必因二氣五行之名類而生化以成其名類。如乾屬

