即先天乾坤。同處一位。故曰同、曰比。不獨以天火地水為同氣也。
所有各卦義皆如是。意在使人不忘本來。而有以見道于象也。夫
易之為教。端重人道。而必先明原始要終之義。不明先天。將何以
見其始終。而致其原要之功哉。故先後天之易。不可偏廢也。易之
有先後天。非二易也。其為用仍一致。猶人之性情神形。不過靜動
之間耳。果通其一。則必達其二。如一卦也。但明其後天之象。不足
用也。必兼先天之象而一之。方得致其全功。而于人之占驗也。亦
然。明其所占之卦。此現在事也。必通先天。而後吉凶可徵。變化可
見。蓋後天為一時。先天則概來往。易以知來數往為用。不求之先

