己之利害。必因民生國計有人事所難決者。而後質之于神。卜筮
以通神人之情者也。必誠敬俱至。德信已孚。而後神臨之。此卜筮
之道基于德。而致卜筮之用在于修。未有昧昧然以求吉凶于蓍
龜者。故曰至誠前知。見乎蓍龜。動乎四體。雖以神靈。而皆己之誠
明。所謂神而明之。存乎其人。故卜筮之道。合人天之德。而見其功。
依道為用。而後見于靈。苟褻狎之。神將不臨。安能前知。故易言卜
筮。為勗人以立誠也。誠則如神。不必蓍龜而亦見其靈。後人錢卜
等術。多符于易者。正以能誠也。故欲知吉凶。非難事也。祇在自致
其誠。天地萬物動靜皆有其機。誠以測之。則數立見。此因象求數

