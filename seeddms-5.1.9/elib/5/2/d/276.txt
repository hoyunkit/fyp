既變之象。故名曰易。易。變易也。而。易有太極。一語。即明示所自始也。
易。字不必指書名。當以卦象變易之義釋之。有。字不可屬于易經解。
當以自无入有之義釋之。蓋言易之言變易也。必自其變所始考之。
言變者必徵于有物之初。而始有者。即變之始見也。則太極者。即萬
有之始。亦萬變之宗。故言變易。而明變化之源。言自无之有。而明有
物之始。自當溯太極而為全易之根本。則。易有太極。一語。其意義至
深切著明也已。若視為易經有太極。則不合矣。太極非物也。言易雖
自伏羲。而太極之有象。則天地之先也。故太極不得視為易所有无
者也。要知太極之象。傳之久矣。伏羲時畫之為一。无此圖也。後聖漸

