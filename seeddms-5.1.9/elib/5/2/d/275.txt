環行。乃見生成。此亦氣之自然。數之自合者也。故易之卦象。自⚊之
象。生⚊與⚋之兩儀。更生⚎⚍⚌⚏之四象。再由是推之而生☰、☷、
☴、☶、☳、☱、☵、☲之八卦焉。皆氣數自然化合而生成者。而其自出則
太極也。即一也。圖而象之。則為○。此示渾然之氣也。以其既具動靜
也。則為☯。示已生兩儀也。世傳之圖。有未盡合。應以此二圖為則。一
圖則太極之象。純淨光明。二圖則動靜生陰陽之象。黑白環抱。如是
可見太極之體。及所生兩儀之象也。

夫易象者。言天地既生之後者也。故取象自太極以下。而八卦也。六
十四卦也。三百八十四爻也。皆兩儀四象既生之後之事物也。重在

