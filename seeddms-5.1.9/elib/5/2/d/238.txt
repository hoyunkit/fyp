能明生化之源、造化之機。天人之道、道器之途。莫不豁然貫通
焉。 夫子講義。特提出此五。以為讀者告。其旨至深切矣。

先天之氣。无形无名。因其動靜而後生成五行。故生之數五。成
之數五。合為十。猶先天之一也。先天之一分為十。又分為陰陽
各半。更由其生成次序。分為生成各半。故生之初為一。屬陽。其
次為二。屬陰。其次為三。為四。為五。以奇偶而分屬陰陽。皆生之
數也。然生者初見之氣。必賴成者而後成物。故初成者六屬地
陰。其次七。屬陽。其次八、九、十。亦以奇偶而分陰陽。其次序恰與
生數相得。故一與六合。二與七合。三與八合。四與九合。五與十

