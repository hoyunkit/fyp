大。大一即天字。即乾也。既有此一。即由此可推至无盡。皆不能外
乎此一。則易之既有此一。全易六十四卦、三百八十四爻。亦皆必
從此出。故易之增象。後聖本伏羲所演而推廣之。而仍合伏羲之
制者也。當伏羲時。需用者簡。八卦已足。後聖則因不足用。而復推
廣之。及周文王更因連山歸藏之不宜于時。而復變化之。連山歸
藏已變矣。周易又加變。然變仍不違于易也。且易中固有之變。先
聖所弗用。故未明指之以為教。文王因其時之宜變。乃推演之以
全易之用。此治易者所宜知也。易道至大。其變无窮。後之聖人。猶
可本文王之變。而推之以增其變。而達其用。亦无違于易也。世之

