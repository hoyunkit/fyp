以相傳授。古來所著圖象。皆列于易。以示其變化。漢晉時猶有傳
之者。如參同契等書。皆述道而以易證之。可見道之真傳在易。欲
知古聖之言道。必從易象求之。此圖象為至重要。有非文辭可比
者。文辭皆後聖推闡圖象者。祇可視為易之釋詁。非易之本來面
目。今捨此而取彼。遂使易道无以大明于世。而後之習道者。亦不
知由易求之。易固不明。道亦日晦。其可慨矣。

述聖講述

讀易須先明易例。以其敷辭有定。陳象不二。必通其義、而後明其
旨。必抉其情。而後達其用。如乾☰。天也、父也之例。必先熟記之。則

