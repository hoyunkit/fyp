宏教附注

復聖所講河洛圖象變化之理。理、氣、數。三者一源。明此方知人修
道通神。能知天命。役使神鬼、延生不老之道。无足奇異。以洛書已
明白指點。祇是人不注意也。即後來六壬遁甲、八陣九宮。一切術
數。都從此出。人知術數之妙。而忘河洛之精。所謂逐末忘本者也。
要知一切術數。皆從五行生化。九宮往復。河洛祇象其大例。未演
其變化。故人不能明其用。後世河洛理數一書。推演頗精。惜人忽
之。而不知河洛圖象自然變化。无可疑者。果從河洛二圖。悉心推
演。自知推步之理與術數之用。且无不合乎道功者也。

