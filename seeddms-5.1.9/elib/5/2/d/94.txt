而變化必依天地自然之序。非可凌亂无次而任情變易也。故自
有其例。在正例者。乃先天自定之序。在變例者。則後天感應因果
之例。雖變化无窮。總不得自外于例。此即所謂軌度也。亦即所謂
道也。以常道之不可盡。則求之變。變因于窮。變而後通。通則復常。
故百變不離其宗。雖常道有不免于變。而變道仍不失其常。此固
天地之定序也。故變例者。為全用也。體則无變。用則不能不有所
變。以全其用。則變生焉。以成其體。則變不失其宗焉。故習易者。必
知常變。彼先後天之圖。已明明示人常變之例。文王囚于羑里。感
時之非。念民之苦。處世道之變。有不能不變之勢。乃述後天卦以

