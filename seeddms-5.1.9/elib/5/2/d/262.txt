之所述。本于河圖。而其所擬。莫外于五行生制之例。此凡習易
者所當先知也。蓋易之卦。雖始為八。終為六十四。而其本。則兩
儀也。五行也。及其分合與生制也。故卦有性。不外陰陽。卦有德。
不外水火木金土。卦有用。不外五行生制。二氣分合。以此卦象
全演自河圖者。而卦納甲、納音、納辰各例。尤為推五行生制。而
盡其用。本二氣消長。而竟其功。至詳且明也。此習易必先習河
洛圖。而明卦必先明納甲、納辰、納音者。良有以也。

五行生剋之理。由于氣之分合。氣有消長。則用有生殺。以後天
萬物並生。必有所制。否則獨亢。反生為害。故有制使之不亢。而

