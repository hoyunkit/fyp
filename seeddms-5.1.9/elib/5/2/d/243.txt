亦止二十四。與陽之度數同。雖河圖象陰陽之數共五十五。而
至大衍之用。僅四十九。及其分用時。則祇四十八。此由先天易
為後天數之差也。其差者。因欲齊其不齊。足其未足。故恆截長
補短。以濟于平。此後天之數。以平為歸。而陰必後陽。天必包地。
日必先月。女必順男。此皆後天一陰一陽之道。由河洛變易而
來者。河洛之數。則異乎是。天地之數不齊。陰陽之象各異。為其
初化。名物未具。數量猶混。不如後天之朗然若定。規然不移者
也。故在河圖之時。一六同級。二七等觀。三八如隣。四九若親。五
十為偶。皆自相得。不多不少。而以成其五行也。若既生成五行。

