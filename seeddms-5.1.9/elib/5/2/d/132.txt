探古人之心。而有以昌明易教。其所益于世。抑大矣哉。

易之有圖。自伏羲以來亦漸加多。至周大備。秦漢乃遺之。連山歸藏
易。皆由圖以別其用者。无圖則不知有何以異也。古來圖象。皆為紀
氣數之變。明天道之用者。故曰圖讖。以其明未來之事。合神鬼之吉
凶。為占卜之所憑依。示人禍福休咎者也。故圖與卦同一用。雖簡略
不文。而足以記數明變。如河圖洛書是也。一切圖象。皆始于河圖洛
書。故二者為圖象之祖。亦易卦之所本也。易之圖象。自不外河圖洛
書。而河圖洛書。非獨易所有也。易之所有者。如太極圖、兩儀四象八
卦圖、六十四卦圖。及伏羲先天卦位、文王後天卦位、六十四卦分合

