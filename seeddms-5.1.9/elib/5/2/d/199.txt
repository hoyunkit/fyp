德行。仁為人之全德。亦天地之全德也。若智者。以成仁之用也。不可
獨用。仁顯其德。而智全其用。則用不顯而自大。是中庸成己成物之
功。所謂不慮而中。不思而得者也。唯聖與至誠則之。以人之生本乎
仁。仁之德无不全也。而智成之。即陰陽之道也。顯仁藏智。智在仁中。
即扶陽抑陰之道也。此義則本于洛書。洛書顯五而藏十。非无十也。
四正四隅。所合皆十。即所謂藏也。藏之于內。而獨顯五。以明立極之
義。實為天地微妙之道所見者也。天地之功。見于生成。皆仁德也。不
見其智。而功莫與大。此即能藏其智。以成其用也。人若忘乎此義。不
顯其仁而用智焉。是悖天逆道。无不敗矣。尚何成哉。故洛書用五之

