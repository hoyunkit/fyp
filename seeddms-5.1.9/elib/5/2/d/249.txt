陰陽體用。以得氣全也。氣始動為陽生陰。既復則仍返于陽。氣
之初行。為陰隨陽。既定則仍抱于陰。土之生成數。雖有陰陽。而
五則備二氣。十又五之倍。亦陽之所用。故其體用兼二氣。以為
後天之母、四氣之長。五行雖分。莫不依土而生成變化。是土者
直二氣之精、五行之本、萬物之源也。按之易卦。以艮為土。故曰。
成始成終。以居先天生成之終。為後天生化之始。在後天卦位。
艮與坤對。在連山易序。艮為首位。即洛書之象。二八易位。亦以
艮坤相易。以明後天之土。代地之用。為生化之本也。夫艮卦屬
土。而異于坤之地也。乃能代坤之用。履地之位。其因氣之異。德

