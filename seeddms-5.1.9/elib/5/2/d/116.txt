之辭。非重言而輕象。苟得其象。則言可詳可略。且以一言而引申
萬言。是象得而言可忘也。亦明矣。故忘言者。必已得象。忘象者。必
已得意。苟得意矣。易與心通。古人與我一致。經亦可弗用。豈僅言
象之忘已哉。然而未容易言也。淺學之士。象之不識。必假途于言。
意之不明。必借鏡于象。此又可斷言者。故吾為之申曰。言象猶筌
與蹄。為得魚兔之用耳。苟得魚與兔。自忘筌蹄。若魚兔未得。安得
不求之筌蹄哉。此喻信已切矣。而後人猶不之察。謂吾為掃象。有
失經旨。夫豈吾之所料哉。立言之難。于茲益信。

夫易。聖人之作以立教也。教人知天道人事之常與變。立身處物

