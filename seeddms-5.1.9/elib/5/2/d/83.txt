化。以與經本次序相證者也。故大之足以盡字宙之象。小之足以
合歲時之紀。即一人一地一時之事。亦由是足以占之。此則因天
地生化自然之例。固如是也。即其變例。亦不出于各圖之序。由正
證變。皆如指掌。故可以明知未來。通達既往。而盡其變化。致其用
也。是易之象雖簡。而含義无窮。習易者必詳求之。始全其用。而其
道總不外往復于六十四卦之內也。其變例為圖尚多。此舉其至
要而已傳者耳。習易之先。務熟記之。

宗主附注

此言習易大法。以易者以例明物者也。无論何卦。皆有其例。其分

