行之象也。五行云者。言氣之運行无息。而有度也。故五行之位
定。而方无定。言五者氣自消長。不居一方。而其本位則不易也。
如水流下。火炎上。其不變也。若以其所在言。則无定。如水可居
山之高原。火可入地之洞穴。其所異者。水不能炎上。火不能流
下。以非其性也。故五方之地。恆隨土而定。初非必南火而北水
也。且方位者。本天空而言。以皆氣也。不可以形論。故天空之氣。
流行不息。而五行隨之。如人身之氣也。人身雖以五臟配五行。
心居上而腎居下。肝居左而肺居右。脾在中央。一如河圖之位。
但考其實非定也。蓋所配者氣之流行。用之主管。非謂物質之

