數也。以其數之重在變也。則河圖之象變為洛書。所始在金火互
易位也。以金之九。為先天數。若已變。則屬火。離代乾用。離為火。而
乾為金。故其位隨乾離而易。此易見者也。其間尚含深意。即以數
之成。乃因氣之行。氣之行也。非置于一方而不動。必周流八方而
无息。以位言之。則河圖之火與水對、金與木對。數隨五行之氣。而
定其方。无所易也。若以時言之。則洛書北方之一。與東方之三。一
屬太陽。一屬少陽。而後南方易以九。西方易以七。亦一太陽。一少
陽。其位互易。而後正對。以其氣之既行。不復如河圖之初生也。河
圖之氣。以陽生陰。以陰繼陽。故陽老于西方之九。而陰四繼之。陰

