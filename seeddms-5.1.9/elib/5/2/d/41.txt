代。非創自鳥官也。以記載无史。傳說難詳。故莫能盡考所自作耳。而
易之卦象。則傳之最久。固昭昭于人耳目。知為伏羲氏之創制焉。其
後聖人。推其義。宏其用。以為制作之本、典型之由。故尤重之。蓋歷代
文物。莫不祖述于易也。易之所作。既因圖書。傳之天然。有非人為。其
推衍變化。皆天地自然之序。其運用本末。皆造化自在之則。固非人
制之。乃人為明之耳。創之者然。述之者然。紹演變化者亦然。以其本
末天道、終始運數。有定序。有極則。不得有所易也。故易者。天道所自
見。運數所由明。而備于人天相合之教者也。

卦象之制。亦本氣數之盈虛而定。其多少變易。莫非天地自然之物

