三。時代以殊。名類遂異。如連山歸藏之易。次序不同。即體用生化
之序。與男女之別、消長之象。其類皆異。其名皆殊。而本宮變化。與
序卦次第。及連山歸藏之首末位次。亦皆詳傳中。至如易之門戶、
八卦之本義、六十四卦之時氣。與天地人所象之名類、少長老幼
之期、上下內外之位。皆自有所合。一歲之遷移、八方之分合、古今
世界之終始。與人事吉凶禍福之占驗。莫不詳于傳中。若不熟于
傳。則中智以下。決不能探天地之妙。測陰陽之神。而以達于性命
之源。明于行止動靜之道矣。故傳之作。為教後人之習易也。人求
明易。不先明于傳文。是雖日讀經。恐无益于事。故夫子以其所

