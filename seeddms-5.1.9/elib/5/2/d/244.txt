次序已明。數量以定。始得其所差。而辨其數。再因其中數。而求
其齊。于後天陰陽之道始明。生化之機乃定。故自河圖一變為
洛書。再變為大衍。其數同而不同。與自太極、兩儀、四象、八卦之
變易。其例正同。八卦定而後。後天之象見。大衍用而後。後天之
數明。本末始終。各有所紀。通而一之。推而化之。則數不盡數。象
不盡象。是在精研其自來。而貫徹其有无耳。

至于五行之生成。與夫先天元氣之初化。何以如是生成。及天
地之數。何以分生與成。是皆造化之階。為自无入有經歷之級。
其理微。其義深。初非一二言所可盡。茲就大略言之。夫先天之

