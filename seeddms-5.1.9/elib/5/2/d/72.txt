之謂也。人能準道立德。智慧自加。遇機即可得其數。又不待卜而
後知也。故卜筮有本。在于道德。苟失其本。何以致其用。街巷卜者。
日言吉凶。百无一準。非卜之罪。人之未誠也。自睽于道。安望神之
示明哉。故卜筮未可易言也。即此一端。已見易教之旨矣。

又曰易之為教。无非明人道。而人之生死壽夭、窮達貧富。為人事
之至不齊者。此外物也。人之智愚賢否、忠姦仁暴。亦人情之至不
齊者。此內情也。又有強弱全病長短肥瘦之體質不齊。及順逆憂
樂勞逸優劣之境遇不齊。皆為與生俱生。隨緣共化。而不可免。則
欲達其故。明其情。使去所不欲。而適所安宜。非先熟諳于氣數之

