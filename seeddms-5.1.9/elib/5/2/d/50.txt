數。為用已足。雖有他變。終不出乎三者。文王之易合三者而一之。故
言卦之變與易之用。以周易為主。此吾贊易取文王序卦之由也。卦
變雖從文王。本卦必溯伏羲。故說卦兼及二者次序。後人不明易之
用有正變。不知伏羲文王之卦同異之義。不解連山歸藏不用之由。
妄加揣測。不獨易道不明。即易之自出。亦不復曉。或摭拾殘編以爭
執異辭。或采取他易以辨別圖序。皆失吾贊易原意者也。要知未有
周易。則不得不采用連歸。既有周易。則從周已足。此吾有從周之歎
也。夏商遺典。固不可考。連山歸藏之易。吾于杞宋猶及見之。初亦以
為可取。及參之周易。始知二者已在其中矣。故從周易。易中諸辭。非

