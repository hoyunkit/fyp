陽。此理自然而然者。以含有往復消息之義。足以明太極之氣无
一時停住。陰陽來去。有相根之妙。即天地間二者之相應。正如是
也。以陽為主。則陰從之。以陰為母。則陽生焉。非截斷可比。如靜坐
至極。神氣活潑。靈光周回。即動也。然非動之動。乃靜生動也。故曰
陽復。太極之成兩儀。即由此動。而分為陰陽。若未動。固无二名。動
則陰生。即此義也。凡易理皆象氣之流行者。若以不動者擬之。則
失易義矣。易者。變易也。變易者。即流行无住之義。陰陽互抱。初无
可截為二者。詳細體會之自明。

述聖講述

