易之象辭通參之。天道不變。雖變仍不亂其序。故序者。天下之定則
也。而易之序。則以序卦傳為主。此讀易必先及之。易卦之序有數種。
其用不同。故所序異。而周易之序。則凡今天下所通行之則。莫不依
以變化。後所得者。雖變不止此。尚有待于後聖。然今日之數。則无違
于此。易之有體用者。亦由序卦之殊。如伏羲之序。異于文王。連山歸
藏之易。異于周易。後人始有先後天之名。因先天不變。後天重在變。
先天不用。後天重在用。由道言之。先天為主。後天為從。由人事言之。
皆在後天。一至先天。无所為矣。故周易之用。為人道也。因時之宜。立
道之極。而原始要終之事也。先天之易常靜。後天之易常動。而靜中

