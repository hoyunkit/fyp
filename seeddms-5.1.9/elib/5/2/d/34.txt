之變異尤多矣。怪產奇病。且不必數。即風尚之壞、情性之乖。或致
逆倫悖理、鮮恥敗德。皆自人心之非成之。人心如斯。欲氣數之不
變。得乎。此古人重天變。而必責于人事也。氣數雖自天定。而變為
災福。則人所感召。人祇知天災之難堪。不知人心之難善。是重末
忘本。如浮舟海中。欲其不動。何可得也。易者易也。以人易天。以天
易數。皆有必至之勢、固然之理。精于易者。唯求易其不善為善。而
可易其災害為福。是則聖人以易為教之本旨。端在此乎。

