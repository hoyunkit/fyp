其所合仍相得也。五之在中。本于中極不變之理。此所以允執厥中。為至道也。體固如是。用亦不違。非中極之道。不足以喻之也。就書象言之。數之變化在于動。以北方之一。東方之三。皆原位不動者。非不動也。先天之生化首為水。後天之生化首為木。其所變即在其位。故動而不動也。至南方之七。變而居西。西方之九。變而之南。以後天金火互用。與先天恰反其位。故動而易其地也。以數之序言。則一三者。順行北而東。仍前。而七九者。由西而南。則與前異。此由變化而分其用也。陰數之序。則東南之四。而西南之二。與東北之八。而西北之六。其序已與河圖反行。而其合乎陽數。則正相得。蓋陽由一三而七九