圖象宣聖講義易之為書。自來僅具象圖。无文章也。至唐虞以後。始由象而增以字。由言而演為文。文字既傳。圖象反晦。此則後人捨本逐末之過也。要知伏羲畫卦之時。未有文字。而語言可口傳。不可記錄。僅以圖象載之版冊。而將意義傳于語言。果不得其師。則不明其義。徒執圖象不能通其用故也。然既有圖象復得師傳。則雖无文字可誦。而仍有語言代釋。其傳不失。所資于圖象者大矣。及用文字之後。則意義均宣于文章。圖象之玄微反不若文字之明顯。故文章日多。而習者不知