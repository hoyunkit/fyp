後天卦以明變例。而全易用。其旨至深。 夫子特指出以為教。而以常變並行之道。示天下後世以處變而全用。其旨與文王同。故其著春秋。權筆削。以三世之義。申大同之治。其于明變復常之意。尤為顯明。可知文孔言易。莫不重視變例。子思子此文。故特注意于斯焉。亞聖講述夫子命將易經要義。先為講釋。俾讀易者深解古聖演易之旨。文周說易之心。庶明儒教傳易原由。而知堯舜以來歷聖授受之薪傳要義。夫易自文王重演。周公繼之。 夫子集其大成。而經文大明。義理大著。讀易者宜將繫辭、說卦、序卦、雜卦諸章。與全經。俱明