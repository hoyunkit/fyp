以致于自明誠者也。天下人類。果皆率是教以立其誠。則易之道成矣。易者。有易之義。言將易天下也。有不易之義。言示其體不易。而後其用不盡也。有簡易之義。言推始于太一。而立本不二。以成其无息之德。達其用中之道也。知斯三義。而後明易。易豈易言乎哉。宗主附注今先將講易之法說明。講時采用一善本為準。五經各本。向多用朱本。唯易經。朱本有未善。不及後世來氏本。不過來氏所演圖表過繁。祇宜參考。難為讀本。今奉 夫子命。就來本。節取必要圖表。附列經文之前。去其繁而存其精。以便初學。因言易必用圖表。前