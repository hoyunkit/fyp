不可復加也。故有大一、大初、大素諸名。皆示其獨有无復加者。太極亦然。以至境不可復進。曰極。而極之不可復加。曰大極。蓋自是以上。无可擬也。故凡物自大極始。然大極者。不可作上下看。或左右看。以端為極也。祗宜作中心講。蓋極必有所立。必有其位。其處必至中也。若无所立。不得謂之極。以无定也。无其位。不得謂之極。无所守也。非至中。不得謂之極。不可久也。唯有所立。則定于一而不二。唯有其位。則守于常而不失。唯其至中。則久于運用而无所窮。故名之極。猶北辰之為北極也。天之極定于北辰。地之極定于南北極。而世界之極。則定于太極也。以其至極。无復與比故也。何以