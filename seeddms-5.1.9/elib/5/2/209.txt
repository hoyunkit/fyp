人道出于天道。非天道之外有人道。乃天道之見于人事。而宜取法者。故名之人道。明人之所當由者也。道路也。由之則可行。人生猶行路也。由道則全其生。大則治平之功。小則孝弟之事。遠則聖賢之德。近則日用之常。皆必由是而達焉。此人道之所以為重。而次于天道、又先于天道者也。洛書之象。由河圖而變。即由先天而為後天。亦即由天道而入人道。此可徵之于其數也。五行云者。非僅指水火木金土也。凡物與事之同列。而有五者、皆是。亦如兩儀也。故在時有春夏秋冬四季也。在地有東南西北中央也。在人有心肝脾肺腎也。在味有酸鹹辛苦甘也。在音有宮商角徵羽也。在德有仁