書用五之義。至深切矣。洛書明變化之例。示生化之用。其所包者廣。此略舉其大者耳。要將河圖之象數。與之一一對參。而求其變化之迹。則可漸悟天地生物之則、聖人易教之心矣夫。宗主附注天地生化之功。全在氣化。而氣所至。數自見焉。驗數則知造化之功。而明用則知生化之理。天地生化。皆有定序。有系有分。有位有類。无絲毫含混。欲明其故。必先求其例。此洛書與河圖為聖人所重。全易卦象。莫不自二圖出也。而洛書尤要。以其明用之例。與易