積為重濁之精氣。故居下而名地。其實一陰一陽耳。其間所差者五。此為元氣之未化者。雖在天地之中。卻非五十五數之內。蓋可以名而无名。可以數而无數。故為中氣。即陰陽之間所差之數。然先天初見生化。无序可紀。无量可數。有差而无差。有積而无積。蓋以陽陰之異。祗在動靜之間。原同一氣。因其動靜。而後始有數可知。然未遽定也。必待五行次第生成。五十五數確定之後。始知其屬天者幾。屬地者幾。不可以後天之數。名先天之氣。先天祗一團渾然之氣。分之為二。始為兩儀。然无量可數也。其為量者。乃五行生成之後。因而量之。始有其名。當初生之時。祗宜名