貴通其變耳。言有難通。必求所出。言出于象。一象而萬言。今若不求之象。而逐于言。是率天下讀者窮于言下。而不得其旨歸矣。是故習言必進于言先。則唯象之求為得。習象必進于象先。則唯意之求為得。得其意。則聖人之教瞭然矣。是為探本之論。不然。易義豈易明哉。徒熟于辭章。工于訓詁。童蒙之事也。豈學士之所務乎。故明易必求易之用。習易必推聖人之心。聖人之心以象通之。以言尋之可也。謂言與象。即聖人之心。猶未達矣。故以象求意。以心印心。窈焉如冥。昭焉如神。天道无垠。聖教永新。非學者之所志乎。且夫易之為書。自伏羲氏始。其時上古。猶在道化之際。人皆樂道。