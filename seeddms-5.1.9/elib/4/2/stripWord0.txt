<html xmlns="http://www.w3.org/1999/xhtml">
<head>
<meta name="date" content="2021-11-28T03:32:00Z"/>
<meta name="cp:revision" content="2"/>
<meta name="Total-Time" content="1"/>
<meta name="extended-properties:AppVersion" content="14.0000"/>
<meta name="meta:paragraph-count" content="13"/>
<meta name="meta:word-count" content="995"/>
<meta name="dc:creator" content="sxsoon"/>
<meta name="extended-properties:Company" content=""/>
<meta name="meta:print-date" content="2019-05-02T16:05:00Z"/>
<meta name="Word-Count" content="995"/>
<meta name="dcterms:created" content="2021-11-28T03:32:00Z"/>
<meta name="meta:line-count" content="47"/>
<meta name="dcterms:modified" content="2021-11-28T03:32:00Z"/>
<meta name="Last-Modified" content="2021-11-28T03:32:00Z"/>
<meta name="Last-Save-Date" content="2021-11-28T03:32:00Z"/>
<meta name="meta:character-count" content="5678"/>
<meta name="Template" content="Normal"/>
<meta name="Line-Count" content="47"/>
<meta name="Paragraph-Count" content="13"/>
<meta name="meta:save-date" content="2021-11-28T03:32:00Z"/>
<meta name="meta:character-count-with-spaces" content="6660"/>
<meta name="Application-Name" content="Microsoft Office Word"/>
<meta name="extended-properties:TotalTime" content="1"/>
<meta name="modified" content="2021-11-28T03:32:00Z"/>
<meta name="Content-Length" content="386161"/>
<meta name="Content-Type" content="application/vnd.openxmlformats-officedocument.wordprocessingml.document"/>
<meta name="X-Parsed-By" content="org.apache.tika.parser.CompositeParser"/>
<meta name="X-Parsed-By" content="org.apache.tika.parser.DefaultParser"/>
<meta name="X-Parsed-By" content="org.apache.tika.parser.microsoft.ooxml.OOXMLParser"/>
<meta name="creator" content="sxsoon"/>
<meta name="meta:author" content="sxsoon"/>
<meta name="meta:creation-date" content="2021-11-28T03:32:00Z"/>
<meta name="Last-Printed" content="2019-05-02T16:05:00Z"/>
<meta name="extended-properties:Application" content="Microsoft Office Word"/>
<meta name="meta:last-author" content="sxsoon"/>
<meta name="Creation-Date" content="2021-11-28T03:32:00Z"/>
<meta name="xmpTPg:NPages" content="53"/>
<meta name="resourceName" content="2.docx"/>
<meta name="Character-Count-With-Spaces" content="6660"/>
<meta name="Last-Author" content="sxsoon"/>
<meta name="Character Count" content="5678"/>
<meta name="Page-Count" content="53"/>
<meta name="Revision-Number" content="2"/>
<meta name="Application-Version" content="14.0000"/>
<meta name="extended-properties:Template" content="Normal"/>
<meta name="Author" content="sxsoon"/>
<meta name="publisher" content=""/>
<meta name="meta:page-count" content="53"/>
<meta name="dc:publisher" content=""/>
<title></title>
</head>
<body><p/>
<p/>
<p/>
<p><img src="embedded:image1.jpeg" alt=""/>
</p>
<p/>
<p>
</p>
<p/>
<p class="經名">經首 </p>
<p class="卷名">聖會願行諦 </p>
<p class="經文">是會也。會普天各宗各乘神聖佛尊共週巡周天各世界經緯軌道推及此世界六萬年復始之大 道聖會。</p>
<p class="header"/>
<p class="經文">唵陀。極玄上乘天界。爲清陽先眞化主身。爲元陰定眞盤主身。爲太極乾元赤帝身。爲太極坤元玄<p>此乘天界。卽太極統環各主座名。卽以太極篇陰陽各代名詞。代以名之。　&#1041397;註</p>
<p>唵卽發語聲。亦吾儕之意。非佛經之測真空之先聲也。下二唵</p>
</p>
<p class="footer"><p class="footer">一</p>
</p>
<p class="經文">帝身。爲太極陰弦白精帝身。爲太極陽弦青精帝身。爲太乙上弦歛陽主身。爲太乙下弦分陰主身。爲黃極中宮司命使身。爲无極无象无源開道使身。率所化身三十六靈官身。七十二金仙身。於是俱。護行</p>
<p class="header"/>
<p class="經文">三元始紀先天老祖靈感福德多。昔受命爲兩儀五行運輪主。六合轉輪主。今受命爲十二宮內外及衛環<p>同。&#1041397;註</p>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p/>
<p>三元始紀。本太極三元周度。名似主于統環者。實則以周度主于週天 已。故名是名。下見皆同。</p>
<p>　　　　　&#1041397;註 </p>
</p>
<p class="footer"><p class="footer">一四</p>
</p>
<p class="經文">各世界大行視。沐名再次佈道天尊。謹依靈證壇。唵摩。正玄上乘天界。爲太乙中極通軸主心。爲有極有象開道使心。爲有極南䪿化炁主心。爲有極北辰鎭炁主心。爲三王開化佛心。爲三界毗靈佛心。爲娑羅樹王佛心。爲如日光燈佛心。爲調罡煞聲鐸佛心。爲和玄黃色素佛心。爲忘宇宙相臥佛心。爲南無无上法覺觀世音菩薩心。率所化身三<p>此生太陽太陰之過道主宮。三王下皆太陽太陰生後。發育恆環以外之各使者。&#1041397;註</p>
</p>
<p class="經文">千八百佛菩薩心。於是俱。行深</p>
<p class="經文">三元始紀先天老祖靈感福德多。昔受命各爲六十四宮各世界護養胎息經理軌道世尊。今受命爲木火金三輪煉化主司轉迴監使。沐名道場法司。謹依法護壇。</p>
<p class="經文">唵侈。初玄上乘天界歷刼无量數歸元各乘天界。爲无量啟教尊住。爲无量度世尊住。爲清陽化身<p>此皆衛環道中各世界開道始主與各先使前三尊乃太極統 軸分運主使。非佛道各有所尊者。&#1041397;註</p>
</p>
<p class="經文">三皇住。爲梧桐化身五帝住。爲東降天靈盤古氏住。爲西漸亞當生物主住。爲太上洪荒鴻鈞通天三道住。爲廣鄘肇郯四成人住。爲渾天掖天蓋天三氏住。爲地道轉輪十王住。爲儒釋道耶回五教師住。各率徒衆。爲十哲住。爲二百五十菩薩住。五百羅漢住。爲三十二世護法天使住。爲十二使徒住。爲馬其頓四清門主住。爲腓尼基一神主住。爲</p>
<p class="經文">雅典文教一世主住。爲埃及清教舊主住。爲婆羅門族尊住。爲應神東教皇住。以及一切入世出世離刼適淨土諸眞君上下神祇各神住。於是俱。深荷 </p>
<p class="經文">三元始紀先天老祖靈感福德多。昔各承命爲此世界三百六十度內外運行使。及先後檢閱功曹。今各承命爲道場供護各持住。佈施齋供。謹依命侍壇。於是各滌塵氛。依具俗言以爲祝。</p>
<p class="經文">於戲一神是道。多神是法。神道設教。濟法之窮。是世也。胥于普天世界。造之化之如其道。教之法之如其道。至法之守之。致離其道。而有萬刼衆苦。誠可哀矣。吾</p>
<p class="經文">三元始紀先天老祖憫焉感之。援六萬年降衷之例。命十二宮六十四方神聖佛尊衆分臨是界。不憚五濁<p>見諦解圖表。　&#1041397;註</p>
</p>
<p class="經文">氣。隱隱顯顯。飛鸞佈化。已爲此歷之五周。覺彼衆生。心未盡回。刼未盡滅。重貽我</p>
<p class="經文">皇極以無限憂。忝吾行使上無以報命。下無以推恩。惟各重發願行。本無身而說有身。本無心而說有心。本無住而說有住。爲度有身者孼。不得不現以身。作家人俯仰授受觀也。爲化有心者刼。不得不設以心。爲鐘鳴有鐘印如其印想也。爲止有所住者妄。不得不言有所住。爲捨身地獄拔彼天掌相也。以是願故。世界應墮惡道之身。皆願具者身。世界應付電燃之心。皆願具者心。世界一切遇刼難返之身惡心惡苦海等住。皆願具者盡代其所住。于是以有是緣始。願有是緣終。普天世界皆爲有緣生。不忍一世界無緣苦。世界緣所未及。道場緣當締足慶靈光普照。適法雨滂施。休哉休哉。</p>
<p class="經文"><p>當時感應。　&#1041397;註</p>
</p>
<p class="經文">衆修持供持護持各住。具頭陀行。五股投地。曰抱神足而頂禮。實悲甚憫甚。行使等用代以願乞。以緣乞。以懺痛乞。謹率三界各神佛衆。恭列三秩。齊祝于我 </p>
<p class="經文">三元始紀先天老祖之行御前。香花馥繞。爐火純清。蓍龜曷敢測其靈。洙泗何敢道其秘。柱下何敢密其宗。鷲峯何敢究其實。約旦何敢擅其功。餘如日、火、潮</p>
<p class="經文">汐、娑樹、牛、駝、與入斂出升輩。諸未致其中和。遺憾抱千載以前。慘劇見千載以後。教與政爭。教與教爭。政與政爭。以暴易暴。厲氣曾無已時。近演至天衝刼。四隅刼。世界刼。人道刼。物質刼。(諸指此地環度分言。)衆惡交乘。時日曷喪。脫非吾</p>
<p class="經文">皇極降衷。恩殊萬有。曷克勝減萬分之百二。彼昏不知。惟以無可言槪之。哀哀衆生。同秉玄黃。生之愛之。無一不納於六一之祖窔。吾</p>
<p class="經文">師憐斯人斯世界物也。倍萬萬分于隸徒。惟祈</p>
<p class="經文">大赦一切孼因。重施萬有善果。尤願急其所急。易其所易。和其所萬一不能和者。于以是願是念。自知其妄已。萬萬叩于吾</p>
<p class="經文">老祖御前。惻焉懷之。沛然施之。浩然應之。將世界衆惡行。衆苦行。悉潛移默化。至于無形。無血氣不明。無木石不化。休與休與。衆生衆生。與吾有緣。卽與吾行各世界各各皆有緣。有數萬年相與終始之緣。有數十萬衆同登極樂淨土緣。永俾天下萬世萬萬後生。悉聞</p>
<p>眞天寶籙于今之求度中。見大道如斯。願矢與聞。伏惟上鑒。</p>
<p class="經文">此乃太極統中及統外恆衛各環道中各帝使聖佛及近地環之各度神功。應太極元炁精靈主循行而至此。爲斯會之有言也。</p>
<p class="經文">後經爲吾老人同時言于衛環道第一大疇。巽之小畜爻會。乾之姤象分會中。適應于此地環下。安慶道院臨時經壇。(理詳經與彞倫諦解圖註。)&#1041562;&#1041563;</p>
<p/>
<p/>
<p class="卷名">大道經統誦解凡例</p>
<p class="經文">一　本經統爲啟發如此世界世界物之幻昧卽立爲萬世不變不敝之大法其文似說法講義之類爲此世界譯爲同文起見不可拘一家文藝致以文害辭以辭害意</p>
<p class="經文">一　上統自太極先天三元週分期爲彞其中各分有文象數理悉按數爻數文數點及炁輪陰陽各種螺紋分著圖說解其綱維自三彞至五彞並推及下統之五倫均無影幻可一目瞭然</p>
<p class="經文">一　下統自太極成統時推之以八會各主二五之七曜層層分系總其理于一倫二三四倫盡其後天重返先天公例言雖地道實法而實盡返空故結之于五倫</p>
<p class="經文">一　一彞爲先解世俗幻昧二彞爲分解性命學哲理統系中層次凡初入道或求哲理者多誦一二彞凡學天文星象地輿軌度者須宗三四五彞二三四倫之圖解爲要凡學格致各學科倫理論理哲學等均宜誦解全彞全倫擇要主定方有槪要凡演易及言法藏各通或崇一神主與多神有無與靈魂學者多誦三四五彞及五倫</p>
<p class="經文">一　太極本無體倫焉有胎胞而創始時由一點眞炁發展爲此周天之大其經絡環軌範之于無量數世界者是爲胞胞內之始祖眞炁是爲胎故言性命舍胞胎無由取法須先解元理生變之度而後虔誦愈習愈生妙理無淺無深無鉅無細無先無後定之有常主之唯中是爲通統精語勿作凡文觀</p>
<p class="經文">一　本經統無人不可誦講無時無地不可閱玩非等宗教禮法有誦解宣勸各種心法</p>
<p class="經文">一　凡未信與偶閱而未詳其旨須先閱彞倫諦解詳攷圖表註解自可恍然又凡有誠願爲一切祈禱可虔誦此諦解爲明心見性之眞諦所在毋怠毋荒可</p>
<p/>
<p/>
<p/>
<p/>
<p class="footer"/>
<p class="footer"/>
<p class="卷名">大道經統綱目</p>
<p>　　上統</p>
<p>第一彞　天人界共諦</p>
<p>第二彞　先天後天分界</p>
<p>第三彞　道始于无極</p>
<p>第四彞　道生于有極</p>
<p>第五彞　道成于太極</p>
<p>　　下統</p>
<p>第一倫　世界道生</p>
<p>第二倫　道生統軌環世界</p>
<p>第三倫　道生恆軌環世界</p>
<p>第四倫　道生衛輔軌環世界</p>
<p>第五倫　道存無世界空環</p>
<p>　　附　彞倫諦解</p>
<p class="經名">大道經統</p>
<p class="卷名">上統</p>
<p class="節名">第一彞　天人界共諦</p>
<p>吾老人適此世界。作此世界言。說所已說。未盡說者。說所未應說。而不得不說者。</p>
<p>汝天人神佛一切生靈類。共諦聽之。　吾今行經于此。亦循例事耳。<p>　　本彞要旨</p>
<p>天人交會。全在大炁循環變化。循環之數命。爲天人一例。變化之理性。爲天人一道。至循其例。修其道。所發之精神。卽靈感所在。亦循例事耳。須詳後諦解。</p>
<p>　　　　　　　&#1041397;註 </p>
<p/>
<p/>
<p>太極之元神。主週大世界萬物之道統者。何以曰人。無神聖佛尊仙賢可擬稱者。旣分靈光于世界。世界物人爲最靈。乃俯作人稱。亦以人教人意耳。　&#1041397;註</p>
</p>
<p>諸天先後神聖佛哲。何讚揚不已。與願乞之不已爲。</p>
<p>將謂吾有妙法以說耶。抑傳之以經耶。　吾無法可說。傳之亦不盡爲經。凡前聖前使一切經典。原吾分授之命。今統所未傳。與吾未盡傳。未應傳。不得不傳者。悉由此傳之。僅名之曰經。何足以盡吾道之量。況爲法乎。</p>
<p>諸天先後神聖佛哲。知吾非傳經使者。將謂吾之靈窔。稍一呼吸。生類變化萬殊。何難滅度之于無餘涅槃耶。
　吾非主滅度者。乃滅者自滅。度者自度。吾主永生。且生生無涯。普天世界。皆吾生之元元耳。<p>靈窔在天。則太極中極之空核。見後言之纍纍。　&#1041397;註</p>
</p>
<p>諸天先後神聖佛哲。知吾不主滅度。將謂吾可以性彞呵而化之。凡在五濁惡世。悉可變爲淨土耶。　吾非有改造元性之功。且不得代世界改造後性。乃生者自生。度者自度。吾惟以善益善。以惡報惡。至善善同歸。惡惡有戒是已。<p>性彞卽指生化之陰陽主輪。見太陰太陽篇段。　&#1041397;註</p>
</p>
<p>諸天先後神聖佛哲。知性彞原善。不能必後天無惡。將可以改變軌道。恆衛以外世界。悉換爲統環世界。此世界之莊嚴。庶爲神人所樂適耶。　是雖造化所願。毋乃公軌不容。吾不惟不能反常爲異。且不得舉一廢衆。聽其降者自升。暗者自明可已。吾惟道定中庸。至峻極于天。自然廣大精微。悠久無疆是已。<p>公軌見後諦解及各彞倫之經緯環度。　&#1041397;註</p>
</p>
<p>諸天先後神聖佛哲。知炁數一成不變。將謂由普天衆靈官護吾老人。常住斯世。悉令數輪數環。盡放大而光明之。无苦集滅道。自无刼之可解。无魔之可降。爲愈耶。
　是雖功行所有。毋乃道體有偏。吾不惟不能舉一廢衆。且不得枉道徇人。吾惟六合一身。世界一心。至善惡同化。遇刼則滅。不可滅者。則爲不化之化是已。</p>
<p>諸天先後神聖佛哲。受吾命。行吾道。道及世界。如此而不能信而守之。守而不能明之。明之而不能無異同者。皆有形與無形之混沌。而莫之適從故耳。　須知道非有形。亦更非無形。有形者卽經天之軌。一經一緯。爲天度重重。爲世界田田(卽見龍在田之田。)出中經緯。統吾樞立極者。首爲統軌道系。適經緯中統左右者。爲恆軌道系。適恆之左右而與恆同有七曜者。爲衛軌道系(卽此世界在。)衛外爲輔軌道系。各居六十四宮之緣。邊也緣之上下交于兩極。極端外交于無世界者。尚謂之拱軌道環。由此各軌之田。而種以世界之空果耳。<p>經緯綫之適中點。卽太極起于此者。後爲統環。　&#1041397;註</p>
</p>
<p>問何以空而有序。序而生生不已。以載之吾經。覆之吾緯。繫之吾眼光之線。各各得所分界。得所照臨。以此中本有至靈物。視而不見。聽而不聞。曰吸力。曰電力。曰磁石花剛殼相吸呼之引力擊力各重力。皆非也。吾有自然之一法。如上下左右前後。皆空空無所倚托。與間接相呼應。而吾造此太空无量數世界。一一配置之无紊。私轉應公環共轉之度。公轉之度。適吾道生之公度。各以其體量大小清濁。爲運度之緩急。緩則難生難滅。急則易生易滅。易者先至。難者後至。先後皆歸吾道。道何存。存于吾樞中極之一窔。吾之眼光如此注。吾之萬有萬不有之心如此見。无妙法。无異靈。无炁數與性質之變遷。一爲吾命之。卽天萬有之。世界萬萬無有無不有之。知其一則修其命。率其性。性圓命足。儒佛皆爲吾言之。有當然已。<p>此段統見諦解圖。　&#1041397;註</p>
<p/>
<p/>
<p/>
<p/>
<p/>
<p/>
<p/>
<p/>
<p>卽太極元神所在。</p>
</p>
<p>諸天先後神聖佛哲。若發前者諸願。吾不能行前者等等之令。　何以故。凡言改造世界。無一世界得改造。言度化衆生。無一衆生得度化。有是願度盡化盡世界衆生。是名度化衆生。<p>卽前五問。　&#1041397;註</p>
</p>
<p>汝諸神佛悉見悉聞。詎待吾言。又何言于衆經之經。一爲嚼醒世俗疑團。且爲發上乘者說。爲言最上乘者說。</p>
<p>復次。吾老人此來。衆生有謂吾無源古佛。洪荒道祖。又曰四方檢察神主。噫。均是吾已。吾爲造天地人物主。凡多神之說。吾不能不認爲吾系。惟無所謂之議。寓有是道非道之義。無源者無所生之源。爲吾皇極上軸(第三層。)開道之炁也。佛宗之爲生萬佛之祖。究之上元生化。十五宮(第三系。)主座。何嘗非渠遞轉之功。洪荒之說。非不經之甚。何也。彼地球一隅知之。而今仍有是神。乃天靈使未降前。告吾爲斯世界名也。(他無所聞。吾樞曾有其名。)至檢察。又地道設教。以此爲儆覺者。佛引爲十方生滅主。(卽十殿轉輪王)均非吾而是吾。行吾道者。與設吾名而行道。用心度世。一也。</p>
<p>吾老人更聞有不解疑團。卽吾前言不盡其人意者。謂無妙法。無異靈。無性質與炁數之變。又謂吾在世往來于何地。種種不一。噫。无妙法異靈性質炁數與吾身之何在。非謂絕無之無。乃無無中而自然有妙異變遷。見于不覺。自然有往來之程次。見于天體間。</p>
<p>衆生有念。謂無法之妙。何一息萬萬里來教斯世。　須知吾本無身而有身。有身實不觸而見之。祇言之于世。苟信其言。俱于人則人。俱萬物則萬物。軌道所通。吾皆至焉。軌道未通。吾盡造焉。人與物爲一體。歸其源必主于天地。吾爲天地主。何況人物。名吾爲祖。應知吾盡天道地道人道之言。</p>
<p>衆生有念。謂無靈之異。何自創天地始。迄今猶未改代。
　須知吾非練丹而壽者。吾炁生者。吾生炁者。炁與吾生生無間然耳。　先天炁。火也。水也。而實非水火。乃空空而空極。淨淨而靜極。而後有微微不見之影。于是而見有渺渺之文象焉。(見第三彞无極圖。)吾因此文而生而化。有如今後大元之象。(參全彞有極各圖。)譬之最後天大火之氣。散則已已。凝則愈旋愈廣。以其中有軸主之。復有无數之軸環。層層加量。故能旋立于空際。吾猶火之軸也。炁之先。猶將有燃火之性也。及生生無間。卽層層加量。成如是之大輪也。在生天之輪。不過輪輪加量。合無數量輪之炁。而成如是之胞。　至後天生世界時。一如水之有螺。螺生子也。子未生前。螺有長大之氣。行有向方之浪。子生亦如其長大。亦如其向方。故萬物皆由母生而子長。母向而子旺。不得生長向旺一氣者。則溷菌而已。蜉蠕而已。流墮于軌外。無可言道。以此例推。世界有觸滅。而道無觸滅。鵠之不亡。萬物均可再造。　吾道卽以其鵠之精炁。主化一切所繫者。卽以鵠端之軸。推定一切繫之秩序。又卽其軸端之方針。整救一切繫之不倫不齒者。世今名吾爲老。實則不老老者。衆生有念。謂炁數無變。而世界人物。今不古若。星象時呈異狀。何也。　須知炁氣非一體。以先炁化後氣。則炁主而常且淨。以後氣托先炁。縱成形體。而分量攸分。先勝則長則壽。後勝則戕則殃。先後等。則離則爭。畢竟先成而後敗。世界物物。皆後化之炁(後化指世界爲後天之後天。)與自生之氣。于炁氣中。氣中炁。混合之。本可清可濁。人體之。卽可聖可愚。愚者不克變化其混中之質。質不能收炁。炁不能返性。性雖存。而命已實亡。況生老病死苦。聖且不克避之。餘則雖有生活世界。而生老病死苦種種相。卽爲此世界相。太極之體。雖有胎。實無胎相。及一切不類之法相。故生之者皆常新。至新新而莫測。妙無可妙。名爲　老祖。應知其系日蕃一日。卽日新一日。無不肖者。方稱其統系。<p>鵠者。太極中空之核。有陰陽二精渾含于其內層。故以爲喻。軸端上下之核。卽太陽太陰之環。
　　　　　　&#1041397;註 </p>
</p>
<p>衆生有念。謂數理定于先例。胡天象人事。竟出于常理者孔多。如臨天人世界物質各刼輪。有可以禳解。可以超拔。免其否而爲泰。又何至定此種種刼于數先。　須知吾道推行。一軸成之。通天無碍。初無有出刼之數。更不知行至何度有禦刼之法。惟後天之世界物以禍世界。故有種種劣因。如人生具各種雜念。集爲苦行孼行。集而入於惡道。是人生偏而爲鬼已。世界爲後化之化。具無量數雜質。經一度剋化。則有一度反抗力。至抗之去其元性。是爲人之離性刼。刼刼未返。是爲世界棄命刼。而道中之性與命自若也。奚足異。　又世界有刼。非天定之刼。乃天定速行大道之數。以刼爲刼。刼在一人一物。以刼爲行道之用。則刼在道中。不過爾時人見爲異。我見爲常。又何異。　吾道爲常理計。不計其事故之困難。變之生于難者。非天定之刼。更非人生意外之刼。刼與道毫無害。且爲益者多也。吾自創定大元週後。經如汝所謂刼者。不可以數計。日在刼中。卽日在道中。名吾爲　老祖。世界如此意。以吾在此。而實無日不在此。且各各世界。莫不有吾在。統曰　老祖。應知人神一體。胎主爲何。</p>
<p>衆生有念。謂無妙異變遷之故。天下各就其平。無美不備。是何人何神爲主造爲主管者。　須知吾非人非神。而人神之胎。以吾爲因。人神之事。以吾爲主。人神共行之道。當然吾道也。何以見焉。道行于空際。天道也。行于實際。人道也。空至于極寂極淡。莫不有吾淡寂之身在。實至于微塵韞&#1041285;。石胆也莫不有吾塵&#1041285;之心在。儒言放彌六合藏于密。吾道之胎胞。有放有藏。吾道之體量。則無可藏放。亦無所謂藏放。凡世界亙古所謂聖賢來教。卽吾來教。神佛來度。卽吾來度。雖一善行來感。一善言來勸。皆吾來感來勸。屋漏偶慚。拜祭偶懼。莫非吾之來格來儆。苟至一念懺盡。欲俱于吾。吾卽在其上下左右。再進而往吾之宅。吾此時別有所待遇。視其客體資質智慧與誠念如何。欲色卽色。欲聲卽聲。欲光卽光。欲樂觀美景卽樂觀美景。若非如是。無他念也。則天也卽天。地也卽地。日月也卽日月。河嶽也。星辰也。花木也。卽河嶽星辰花木而已。于吾身何有。惟懷一吾之念以見吾。吾日俱之而不離。欲隨吾以避一切魔障。則萬象空空如也。所謂天下事無前定。前定皆其刼因。而道有前定。則无窮无際无一切罣碍。是吾道无有无不有。无在无不在。名吾名曰　先天至聖老祖。應循其名。字字以求其實。<p>石&#1041285;中之&#1037781;如胆。</p>
</p>
<p>衆生衆生。道爲吾　先天老祖道乎。抑爲天神道乎。又爲世界人物道乎。　須知天無天。神無神。世界非世界。人非人。物非物。惟各各有一　先天老祖在。知而懷之。懷而不離。則進道已。旣無大宗小宗之門戶。又無上乘下乘之階級。平平且易易也。知之非難。行之爲難。吾故作此天人十難(卽本篇前後各五疑問是。)爲未聞者說。爲聞而未知者說。爲知而未能自擇。擇而未能獲眞者說。非慮其不信而毀之也。不信是爲盡信。毀之乃保障無所毀。<p>注重注重。　&#1041397;註 </p>
</p>
<p>何以故。吾道道世。非如聖佛之言世。必待五百年或千年而後毀盡而譽來。吾今統旣往現在將來。不可變。不可離之淵淵本本。畢見斯世。譽之自在道中。毀之亦自在道中。故無古無今。無新無舊。舍斯道莫由。知而行之。不知亦行之。(指上中資質及習染未深者言。)行而未知。不過無所感已。有感斯通。通則先獲我心。故道場中可見吾。道場外無地不可見吾。六萬年間可見吾。六萬年前後無時不可見吾。且勿說何地何時何人可見不可見也。衆生莫作是念。又各各不可不存是念。衆生衆生。無一非吾所愛護。所悉知悉見者。</p>
<p><a name="_GoBack"/></p>
<p class="footer"/>
<p class="footer"/>
</body></html>