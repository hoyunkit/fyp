仙師此次傳授真經。洩千古不傳之祕。爾等人人俱能修成。不過天上多四十八位
神仙。於世有何補益。爾等須具宏誓大願。修己度人。庶不負吾

師降塵救世之苦心也。默福二子以弟子愚昧。不知如何設
施。以副 師恩之處。請求訓示

師意即在此傳經處設一經壇。將此經本以橫作直印成後。重價發售。自有人買。餘
款作為慈善救濟之用。另設一處。名曰道院。任人求修。不分門戶。不限種族。皆可入
吾真玄之門。以闡大化。二者任汝等自擇。合壇人數缺一不可。具疏立春前一日。聽
師親諭。

謹案創院之始。本於傳經。傳經之後。乃命設院。此為創立大道之本源。真經語
後。所謂道有正歸。必自此經始。亦必自此一地始也。自奉此訓後。默福二子於
次日在經壇集合全體各修將此經壇道院二事。再四研討以何為宜。咸意以
為既發宏誓大願。自應以創設道院普渡眾生為最重。惟茲事體大。恐非我輩
棉薄之力。所能勝任。然 聖恩高厚。不能不假人靈以為之用。其實皆賴

