仙師駕臨。吾已早至二度矣。非爾諸弟子輩盥齋不誠。乃時計無意誤之耳。不足慊
也。按鐘八點戌正請乩。訓以逾時。諸弟
子咸抱惶悚。 仙師不責而反慰之。速撒電燈。恐閃姆來侍吾衛耳。侍吾無慮。出險可憂。
無他故也。是時新設電燈。開壇時均以為便。不知有閃姆侍衛之慮。遵 訓將電門關閉。

謹案此時各地道院。凡在通都大邑者。皆安設電燈。何以當時不令放電。抑自
有義存焉。當庚申傳經之初。正大道氤氲。渾然元胞之際。諸弟子只有一片真
誠。程度尚淺。若遽言此理。未能深悟。故以電姆侍衛之慮。一言蔽之。自此各經
壇有電均熄。辛酉設院之初。仍遵前訓。祇點燈燭。洎京兆道院成立以後。北京
悟善社奉訓來母領經之前。忽奉 老祖訓。命全院速裝電燈。限日安齊。適京
院李智真偕悟善社王慧惠先生到母。吾道大放光明。自此始矣。

秋七月初六日丙戌為 太乙仙師誕辰設壇預祝

吾自北天門來。鶴童是也。明日為 仙師誕辰。諸弟子能虔誠預祝。俱是吾門佳士。
誕日須各齋一日。等於作善降祥。自可消除一年之災。受香取酒。不必問事。越誕見

