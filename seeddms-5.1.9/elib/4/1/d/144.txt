何不幸竟同生斯世。劫耶數耶。吾不敢言。吾不忍言。非有吾三四門下士。吾早去已。
七月初六日丁酉。因請南極老人。而散髮山人到願飲一杯。同人急不暇擇。以茶杯
進酒。仙曰酒則有矣。何不恭待我。我去也。在壇弟子。惶愧無地。竭誠環跪。叩請駕還。
扶之乩不動。又書表敦請。久之。見爐烟直上。乃扶乩書曰。爾等有何事設壇。吾等仙
人。多一次降壇。則多一次俗緣。今日雲門路過。鶴神固請降壇。以弟子纏綿故也。吾
來此不得不為諸子告。散髮仙人以不恭去。豈肯再來。吾亦不能留。諸弟子跪懇留
名。乃回示曰。

吾太乙老人是也。是為

老祖臨壇之第一次。其後初九日庚子。復降一次。弟子等茫然不知何神何仙。幸蒙

老祖循循善誘。引心入靈。諸弟子亦日切孺慕。乃於因昷涳濛之中。而道機兆於此
矣。其後

老祖降壇日多。求方問事者雖眾。尚未有及於道者。八月後福緣調省。戊午歲福永

