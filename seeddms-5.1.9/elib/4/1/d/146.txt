謹按吾 師真宗山人。自丙辰冬降壇濱縣。壇下弟子受益至深。因勒石壇側
以留道跡。文由周君吉中恭撰。惟濱地無石可求。乃俛邑紳梁瞻魯君。購之濟
南運濱。碑由姚君福成書丹於丁巳冬十月辛亥立之。今將碑文附刊於後。

尚大仙碑文

天隱子曰。通變之謂神仙。神仙豈易知哉。豈易言哉。考諸載籍。神仙之名於世者。固
難殫述。然大都步虛縹緲。歌詠無聞。雖望重丹邱。名高青簡。倘其化迹不著。載籍無
傳。遠絕塵寰。又烏從知而言之乎。雖然壺公賣藥。獨就市椽。廣成談道。猶授軒黃。是
信由誠通故仙以緣會也。濱署大仙祠。答方愈病。應驗如響。歷年香火最盛。宰斯土
者。莫不懸獻聯匾。崇拜致敬。各表信仰之忱。度非有神仙在此救人疾苦。未必致斯。
然何神何仙。初固未之知也。福永等以夙世前緣。至茲遇合。一日削木為筆。舖沙代
楮。請本祠大仙。遂有

真宗山人降於壇。有教無吝。無感弗應。立言諷警。覺人至深。同人咸師事之。乩示今

