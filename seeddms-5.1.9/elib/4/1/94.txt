自可證驗等語。合而味之。可見午集並無正副之分。實以午集浩繁。恐非少數弟子之靈所能感召而下。且四十八子中每次經壇到者。至多不過二十餘人。必俟創設道院後。合南北各大首領。眾靈所集。又加以南北濟濟。（南京北京。濟南濟甯。）所謂水火既濟之玄功。而成此曠古未聞化災弭劫普救萬靈之聖經也。查午經正集。非僅圖說。已將十二集經包括無遺。是全部之精華也。後有以十二集經。皆有正副之分。是誤解耳。十一月二十六日丁卯正己未二集經壇在福緣壇青玄老祖到。在壇諸子。又是登山半數。詩箋俱有悟到處。心心坐索。能從合恰分畫。再進一解。以明盈虛消長之理。人定勝天亦有不可勝天者。即數為之也。前知之功四字。漸通而後知。竅乃可透矣。各錄原註。存之乩錄可也。麓子速補。吉子免繳。已隨默。嬰。宣。和。福等諸方。同錄文冊記存。今日列壇弟子十四人。是恰合登山半數。各弟子對於 老祖前詩。遵訓箋註表元。均有悟到處。准各弟子將所悟之點。箋註並乩示之訓錄存。以便隨時悟證。默嬰宣和福吉麓七字。文冊記存。又是半數之半矣。