如欲先倡吾宇。何祇濟南地一處。能統一教。皆因爾等初坐功虔。固有前經授收。知有大成之子。困於世途。樂不思道。泥於動名玉帛。未知自返。三年之內。天通於目。即是人也。午經正集。將來須另有訓則。坐驗三庚。方可開壇親授。唐丁二子。並無成見。故招之來。闔前闢後。統五成六。全在正經。不過人數愈多。心聲愈雜。心疑生嫉。嫉則交攻。互忘身命。道本無為。道法自然。萬不能容絲毫人意於其間。以阻大圓鏡智之轉輪。況嫉妬之念乎。嫉心一生。必相交攻。而忘身命。所謂自蹙生機。自外生成。猶之驅而納諸罟擭陷阱之中。而莫之知避也。可不懼哉。可不懼哉。願吾修人深切思之。道之來導。返阻道筏。皆吾不授正經原因也。此次各方另編。總宜互相敦勸。聖賢有過。尚知忠告。成者則喜。或者則拜。就善去過。皆養丹耳。養丹一充。神聖仙賢。不昇就成。各悟是訓。恪敬遵守。審過依則。坐功依表。三日之後。銘壇先與諸子語正經寶言重要之略。明晨刻福坦壇開幕。到者自到。不勸不招。過辰吾即不臨壇已。內修三人。本屆期內。免黜經名寬留。如不互勸。定要真玄還吾所賜也。自奉訓後。從此日起。依則記過。以資自省。今訓內修三人。本屆免黜經名。寬留。雖屬 老祖格外成全。然雨露雷霆。無非聖澤。真不嚴而厲矣。各叩十通。退。十二月十四日乙酉福坦開幕在南關蔣家胡同。是日各各於清晨六點。即齊集福坦處。均心氣和平。無敢多言。