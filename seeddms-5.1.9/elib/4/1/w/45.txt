吾等司職使者。早來半大度矣。

仙師過此拈花。往珠江去。一度半到。

賜像換盤。取硃筆紙。

老人賜爾等像。限於坐庚。非盡然也。緩此度半。待後來諸子。今日得逢。寫至此乩筆忽斷折。福緣悚惶至極哈哈。有蘭腥星過此毀乩首。不足為怪。非二鄭來遲。拜表請壇。敦性嬰芝方到。有誠不誠。子何畏悚如是耶。以下啣接逢字。此盛會。鄭子坐雖未久。亦可取。虔領像。敦性有名。嬰芝無名。敦性之弟鄭幼巖。賜名嬰芝。下壇後。擬請 仙師易賜。問其故。以尊人號芝巖。既號幼巖。又號嬰芝。是合二字為一。萬不敢承等語。此時列壇諸子。無知其尊人號芝巖者。福緣謂既號幼巖。與嬰芝何異。遂止。即以上二字賜敦子之弟。幼巖不必問前生。吾經授過易地。再為爾等言。前途有定。進之在我。授之亦在我。功久自惺惺矣。餘三子前叩未能滿答。殷遯一徐冠卿何如六三人早有叩問未答。其時不可為爾等言。他日再告爾等。三一三十一之比例。孰和綫是。孰絃綫是。較一得三。較三得一。此中求之可樂可賀。退沙陳紙。謹案此壇賜像者四人。賜宣望像。以北極真人四字集成。賜敦性像。以微樞星君四字合成。賜嬰芝像。以精靈老人四字畫成。賜吉中像。五官皆備。道貌莊嚴。題曰太歲庚申賜像。老人石門授經時之化身面目也。吉中供養。

