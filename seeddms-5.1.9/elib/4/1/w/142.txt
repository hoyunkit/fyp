民。別號真宗山人。即賜福永聯曰。一心似水。萬家生春。賜福緣聯曰。柳營春曉能聞曲。松柏歲寒乃見心。是為尚真人主壇之始。此後周吉中。姚解會。齊戒凡等相繼信仰。均願列門墻。蓋因尚仙之文。詞旨高雅。而靈應異常也。其文之最著者。略舉數則。賜福永長聯曰。一心似水。心心心。心乎國。心乎民。心乎家。都能清自無私。乃是一心似水。三教同源。教教教。教以忠。教以孝。教以義。克使翟朱不作。斯為三教同源。又因人疑。自出聯曰。尚正和是我真名的姓。令人屬對。皆稱不能。乃自對曰。主忠信為人言矩行規。其和周吉中五峰山詩曰。帝女何年擘晚霞。天花墜作滿山花。雲端五指分明在。搴住衣裳一幅紗。福永求作挽蔡松坡聯。初不欲作。次日示一聯。挽蔡劍波。松坡之別號也。聯曰。劍氣老橫秋。能助成滇湘間數百里金風凜冽。使草木荒凉。痛哉龍化匣空。聽大地同聲。或謂山頹。或驚棟折。波光生自水。竟照到瀛寰內萬千重黑海浪濤。作滄桑變幻。異矣鯨騎箕上。看這場結局。一知世事。一見天心。其賜諸弟子聯曰。商城蘇武進桐城鳳府如皋盡成仙境。沂水滕文登泗水魚台招遠略紀遊