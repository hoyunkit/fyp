皆可作無字想。想中便是有。他日再細言。一壇問事。至多三人。以後遵訓行之但人多仍不能禁，列壇不忌。人愈多則靈愈足吾有蓬萊之行去。

謹案解空係洪亦巢道名、乃濱壇弟子、與戒凡福緣、扶乩之上下手也、庚申正月、解空隨智真由利津縣交卸來濟、二月間為母壇乩正、以至傳經設院、永未易職、

三月十六日福緣問道問嗣

太乙老人到。前言遵之。語在前訓吾亦甚慰。向道尊上。求無不應。問道與問嗣。事異而理同。十三精華。與五倫六七。一內一外。雖不可概論。其中成敗得失。本是若有若無之境。虛室能以生白皆不出恆靜二腦。其有不解於我心。放之自得。前次爾已受過訓言。孔孟恕與盡心。皆吾道之葉也。十三段工夫。指太乙金華宗旨釋言演例。雖不及一誠一恆一靜為簡括。要非心有道根者。未可驟以語此。餘無背謬處。前半工深後半淺。代播吾教。修成己行。為最大關節。福緣聞道弟子。其謹寶之。吾赴黃海去。

