日亦須如前。 仙師將有所覘。厥外修諸子。徐子未列道名。貫清本名鼎元。上疏以未得道名為憾。佛名心嫌艷稱。薛映堂前賜道名佛鳳。似覺鳳字不雅。是皆未得內修之實。先從外修做功。誠者不出十庚。即可同受內修之福耳。貫清、佛鳳於十二月二十六日、奉訓皆補職方入內修。未出十庚爾等各坐。吾行。壇下十一人。遵諭分內外。坐畢。上香請訓。心到。按每次請壇。均畫符焚表。書列壇弟子名。今日只次第行禮。

吾老人來也。不必求示。明日功則中有要訓。吾當詳細言之。坐功何如。問諸子中有能閉目見瞳光圓滿無瑕者則得矣。福子心功頗深。坐亦得窔。福緣自丁巳年到濟。設壇以來。無一次間缺。既奉能集六人以上即可傳經之訓尤為引掖敦功勸不厭不倦。其餘智。宣。華。和。味似而氣猶攝。再坐不難進明。慧缺無論。慧緣時在甯陽吉。解。嬰。敦。氣息平靜。而血海不鎮。俱宜守血。徐佛二子。貫清佛鳳坐心均謹。惜未久得此功。徐患外洩。佛恙內潛外放於形。久坐其恙自泯。形色俱實。功亦自進。諸子坐到睛光白滿。則知過去未來。與吾有形影晤言妙境也。初坐皆未滿初度。本無坐評。因諸子嚮道如鑽。不能不明以勗爾等也。智真問血海是否即心也是也。吾回玄樞宮去。

十月初七日己卯訓授功則

