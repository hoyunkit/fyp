踪。蓋皆壇下弟子之原籍也。吳澄濤有詩求和。賜詩曰。吳山越水尚幽真。澄宇樓台正可人。濤布香花和法雨。題詩與子作仙醇。上橫冠吳澄濤題。中藏尚仙諱也。論文之外。又皆勗修之語。並隱示覺岸不遠。大道行將開展之意。其言本此虛心作工夫求學業。無往不利。若涉大川斯可矣。又言古今中外萬國車書。無有不從道之一字散而化為萬殊者。是皆尚真人借文宣道之旨。非徒以前因後果之靈異示人。故於次年福緣。吉中。將離濱時。囑以為國以忠。待人以約。遇物以寬。努力前途。不可佞佛佞仙以自誤也。丙辰之冬。幾於無日無壇。十二月癸卯。與諸子言別。謂秦粵大事見矣。丁巳正月請乩。孚聖及張果祖師白眉佛等。時一臨壇。齊河王仙維遇。亦臨數次。王仙江蘇泰興人。別號雲峰仙子。宋徽宗四年。在浙江天台山嚴宕峰修真二百餘年。求得門徑。非有所師。明初往崆峒山就學於呂祖。咸同間到齊河。曾與尚真人同在此地救難民。答問時局詩云。中庸三十三章書。不過秦皇亦火茶。東北西南都射鹿。斯人一族盡如塗。二月乙亥。復聖顏子臨壇。皆書大篆曰。鳴呼。今日之天下。爾輩