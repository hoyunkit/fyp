鶴神到。

仙師赴蓬萊飲宴。吾不言事去。

吾老人到也。今日司香人。又在壇坫戲語耶。蓬萊之會。事誠有之。速去酒。清水三杯。因酒仙誕日。供酒不撤。吾亦不得不為蓬萊諸仙共飲耳。前庚賜像。下庚之約。二子皆略有心得。郭子遠道。為吾之憾。六人聽吾授經日將不遠矣。蕭子慧緣。心虔求像與訓可也。須俟下金代庚。連坐三日。補足前功。與解華同時領像後。均須先懸椽檁之上。黃絹裹軸。香火壇案。仍不能少。不能不潔。今日祇賜兩像。求對亦有。俟功進一輪心天可也。前言各諦聽之。添香五稽。以前請壇。三上香。三叩首。今奉 訓五稽。以後奉以為儀各弟子均列敬叩。寶輦童子。中幢童子。導護童子。文蓋使者。司籙使者。均吾座前。各靜言攝心。去盤。候像勿譁。像畢後。不必復乩。各致敬謝忱即可。送鶴疏另焚素表一道。諸弟子各捧同送勿忽。去盤。賜智真像。係以太乙老人四字。用篆文畫成人形。賜和真像。係三環如人坐形。中部一太極圖。上下如題說。題曰。上元九宮。中元兩儀。下元六方。四時成像。

八月二十二日甲午以金代庚副期壇 賜像

