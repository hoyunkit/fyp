至者、絡繹不絕、欲集六人以上、當不難也、無如有恆者少、間有常到壇者、初無好道之念耳、以是六人之數、久而未成、蓋道本自然、不假強求、必俟庚申夏秋之交、內修十子湊足、經初開授時、方源源而來也、是編三年以前、來壇叩問者、於道無關之訓、皆從略不載、以後自庚申起、按編年紀月、敘事體裁、凡有涉及於道之訓文均詳載之、

中華民國九年庚申春三月初一日丁未福緣等以尚仙師久不臨壇、思慕至切、因約解空吉中敦性、具疏恭請、是時蕭君星甫亦到求加入、

吾導護利天司長尚仙。巡洋回。碧海波澄。紅雲日滿。腥風不起。霾霧不張。島嶼成蘤。鯨鯢排嶺。樂哉此遊。壯矣斯觀。吾道真境。幻中所見。真道所存。人恒得此。不外道矣。吉中疏受。書無嘉語。與爾等諸弟子識之語曰。吉守黃中。福多善緣。解道非空。敦誠明性﹙蕭子有慧亦可入吾道。聽吾賜名。叩首三十六通。名曰慧緣。﹚慧闡道緣﹙四字續前語也。﹚道無大小。道無新舊。存誠存恆可耳。莫謂壇下有先後也。佳緣遇