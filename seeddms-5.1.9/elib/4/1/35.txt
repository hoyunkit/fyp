訓太乙老人到。諸子虔誠供祝。道源出天。心通吾道。福緣華普智真和真解空等。均進天符冊籙一等。戒之。過午無所咎也。本定午正行禮。諸方到齊。已過午正。殊覺不敬為憾。蒙 恩寬貸。福緣不慎於天。不潔飲食。亦不請吾地象四合之日。恕之不知。前賜之像係送裱舖恭裱取回懸相亦未擇四合之日殊懵懂耳。虔齋持戒。遵守可嘉。出微入顯。起陰領陽。將自愈也。逢金便佳。福緣發瘧未愈。 仙師誕日。齋戒請訓。力疾侍壇。竟從此愈。是日逢金也。華普聽吾為汝告以詳細前因。華普屢問前生未答。今日詳示。爾與華善。當時督軍兼省長田中玉。道名華善於默靖宅傳訓文時由默靖介引入壇。奉訓為特方潛修弟子。太乙北極真經題籤為其親筆。 前生。為直隸蠡縣張家廟學道沙彌。康熙五十年。同被薙於五台山水月庵戒一之門。後爾守禪林。華善遊五山及長白鴨綠等處。丐食募賑。活人數十萬。今日位居其上。此其善果。爾在五台住持二十年。三發山粟。賑濟兗荒四次。今日前程日進。不可自限於派流。此語點化非淺。恐其捲入漩渦。不易自拔。愈超愈妙。愈超愈高。簡在予心。將為呵護之也。不必再問華善何人耳。努力󾐁謹賀。又將再見一令。逢雞便佳。勉之守之。七月十一日甲寅福華智和解五子恭疏叩謝俱進天籙一等七月十七日庚申正期。傳授坐法