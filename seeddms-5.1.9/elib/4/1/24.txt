老祖初次降諭。今之所謂八仙者。皆吾門下也。既八仙皆為門下。其道之尊可知。然考諸載籍。神仙之名於世者。固難殫述。要皆負笈訪道。從堅苦卓絕中來、未聞有乩壇得道之說。雖然。彼一時此一時也。今於師壇有問必答。無感弗應。若舍此他求。豈不交臂失之乎。乃於秋九月癸亥設壇請乩問道於仙師、蒙鶴神劉慧仙降諭。福緣抑知求道事。何等重大。有如是之簡易者乎。吾不能答。下朔叩求太乙仙師可也。福緣因思齋戒沐浴。可以祀上帝。乃從當日齋戒起。恭默思道。日必沐浴。足不履庭閾。在壇下設榻靜坐。如是者半閱月。延至十月朔日戊寅。香花清供。虔具疏文。潔誠叩禱。蒙仙師訓示。緣子以道請於吾。吾之所謂道者。亦即孔孟之道也。吾言有未詳。孔孟書