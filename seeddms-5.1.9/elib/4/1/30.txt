軒等問事吾乃太乙老人到。問事不洩機要。郭松軒叩問爾心所求。匹馬見回紇。單騎擒酋。功在此立。喜亦在此。連升入燕北矣。目前得失。無定之事。將跨鞍有進。不得乎上。即得乎中。餘不必喃喃再叩也。汪獻之叩問此日桃潭千尺之水。正在油然作雲。沛霖一至齊煙。爾終有一份佳事業。去實得名。齊海屏藩。將有坐握之日也。北地欠寬。西涼亦非可以為國立勛。為民保障之地。舊長一揆。爾名爾烈。不可限量矣。此次爾一小變。大變未來。固不能預為你喜。瑣事不須問。葛子英叩問葛子前生。亦吾門下弟子。今日有畢宿會議。不能在此停久。祇可略言所企之事。連之聯之。虎籌足襄。豹霧開張。不過張子回東時未到。機已萌芽。春風得意。走蹄踵疾。爾終不患無喬守也。立名有殊勳。不過張子未來。不能為爾言之。過去秋潮。佳遇日蒸。他時我亦願聽爾等同著太平歌耳。陳子彬叩問陳子有黃坡龍馬之遇。三年內非最好時節。十分春色。一師之道。只看張回。與長途錚錚之日。何時吳山立馬耳。餘與葛子前文參觀。洩語恐有他變。一人慎識。是要義也。吾回。畢宿去。