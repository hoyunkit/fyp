中華民國十年辛酉人日謝授經文敬為叩領 真經。恭疏。仰祈 慈鑒事。竊弟子等釋義校文。忝膺職守。闢邪崇正。願矢真誠。瞻 樞府於敻霄。捧 經膜拜。溯石門之往蹟。 曠典躬逢。十二集祕洩苞符。重光宇宙。卅六人班聯桃李。頓識津梁。讀未見書。緣結三生石上。祝 無量壽。香縈七寶爐中。三十運為一會。如日方中。億萬載若期頤。眾星拱 北。况復 慈懷普救。 大道為公。物吾與民吾胞。合全球而親猶同室。水有源木有本。統五教而冶於一爐。景仰 師顏。如聞 馨欬。驅除魔障。彌切皈依。曰訓。曰箴。曰銘。曰誡。體 維皇牖啟之慇。鍊精。鍊氣。鍊神。鍊虛。視諸子返還之力。所冀心源遙接。道筏同登。判舜跖於利善之間。知離坎為乾坤之用。惟理可勝數。下迴末世之狂瀾。盡人以合天。上紹斯文之墜緒。 盛事閱二千紀以外。恰逢春節和融。炁功逾十萬言之多。尤盼師恩高厚。除經文有未能領悟之處。恪遵 師諭。恭請慧仙箋註外。所有領經各方弟子感激下忱。謹合辭繕疏。叩謝 殊恩。伏乞 慈鑒。弟子默靖、華善、福緣、貫清、敦