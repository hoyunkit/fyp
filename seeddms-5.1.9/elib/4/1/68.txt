因些些諭之。吾回北天門去。謹案十一月二十八日華普受卯集經時。入壇者甚眾。奉命未入坐功三庚者。速詣監經弟子修室問竅。而不知魔即從此生矣。二十九日默靖與問竅之友人。在家請乩。降乩者宏教真人。傳老祖命。以公孫帝尊。在默靖處另設常壇。名曰西壇。蓋以經壇為東壇也。傳授午經。自謂老大哥。乩語離奇。福緣聞之。往觀焉。遂潛回經壇。召集同修十子中敦性。嬰芝。華普。和真。解空。吉中。宣望數人。疏請老祖親訓如此。福緣以默靖壇中要人。若果任其設壇。影響前途者大矣。乃決計與默靖痛陳利害。並歷指其文中疵謬多處。且以此訓示之。幸默靖聞言頓悟。曰微君言幾為所誤。遂與之絕。次日辰集經壇。默靖得進三度之功。遂掌經壇。福緣亦代職監經。茍非默靖道功有進。夙根深厚者。曷可以語此哉。此授經時老祖第一次之大測驗。真經語後。所謂忽焉而合。忽焉而分。皆吾證功證過所生之