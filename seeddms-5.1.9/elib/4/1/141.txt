濱壇略序吾院庚申傳經。為千古之曠典。揭示苞符之祕蘊。肇開道慈之宏基。此世界母院之所以設於濟也。然傳經設院。雖發祥於濟南。而氤氳化機。又預兆於濱縣。回憶民國五年丙辰。吳君福永名福淼字幼琴濱壇賜名攝濱縣篆。劉君福緣名紹基字棉蓀濱壇賜名之營部。亦駐防於此。二君朝夕過從。為文字交。福永前任齊河時。有仙緣之結。齊河邑紳請乩。所請仙。為王仙維遇。比至濱縣。向往甚殷。乃與幕賓洪君解空。名士陶字亦巢濱縣賜名潛心習乩。數月之後。文靈漸暢。福緣贊其事。亦共侍盤筆。冬十一月二十五日庚辰。因縣著有大仙祠。頗著靈應。每月朔望。求籤還願者。絡繹不絕。遂表請本署大仙降臨。其法用黃表硃書。上書所請之仙。下書列壇弟子姓名及年月日。旁書一鶴字。由末筆向左圍繞作九圈。送神時。其圈向右繞之。是時因二君誠感。尚仙乃降壇曰。吾乃本署大仙尚正和也。號履平。唐開元處士。召對三次於白馬驛。師張果於丹鉛山白鶴洞。潛修七百載。明紀出山在天台。冊封護國虎威將軍。鎮浙東。清咸同間到此。聊施歧黃之術。以救難