我輩即潔誠前往。時已夜深一點。乃避未通知暫不黜名之三子。往約解空。已早入睡鄉矣。以夜寒不願行。均親往促之。同到福坦之四季花園。地在山水溝之西沿也。十二月十五日丙戌寅初在四季花園開壇到者內外修方。不足十人。草草設壇。並硃書在壇專職諸神位。惟鎮壇將軍 孚帝位。立而輒倒者數次。先行清壇儀式。坐四度。起坐時人人皆云。此四度非常舒適。迥異尋常。遂即請壇。公孫帝尊降壇。午經仙師命吾授諸位大方士。明日東流水杜默靖寓在東流水西周公祠街。蓋指此也午刻開壇。在壇諸子。均要早到。聽我老大哥說經。書至此在壇諸子。齊心以為前受爾魔。幾敗吾道。今又來此。憤不可遏。正在此際。忽乩筆平躍數尺。福解二子。身幾與之俱飛。忽又下擊。磞然作巨響。執乩之手被震麻木。乃急書云。仙師自南天門命吾回職。孚佑帝君繫魔去。明日濟子午壇開幕。 師到親訓。三十度。劉仙臨壇。說經語。論乩道。候去。此時停壇後。見 鎮壇將軍位。仍倒在案下矣。方知昨訓。鎮壇將軍職 師命消司。確已離職。今奉命復職。擊得此魔去也。福坦悔過述事。今得在此驅此大魔。以功得授經語。真幸事也。三十度後。遵示請乩。