鶴神來也仙師收香酒往天台去。二度後到。今日節修之期。不言事。可與諸子問道說乩。休二度。自皐羽台來。吾老人也。哈哈。劉慧地抑與諸弟子作游戲筆墨耶。此句是吾囑吾徒作聯。彼又轉令爾等。徒費巧思。吾今日本不言事。福緣解空失坐。俱有憾心。不咎。罰齋一日。吾道無見。吾道無形。有形在身。有見在心。坐之一法。華普得其大略。智真心細息靜。和真坐與智真同做一步。不過誠靜之中。有些動念。再加恬鎮之意。則得之矣。若真收吾道。尋正道者。非從坐道不可。不獨男子為然。女子一室自修。亦可長壽而多男也。今逢節修。不暇多語。坐功一事。不必日日坐吾像前。指在賜福緣之像前也。一庚一坐足矣。然亦不能不一室日日自坐也。但須未坐之先。盥漱俱清。方可登坐。不然。必生髮落齒豁之弊。懍聽諦遵。吾往北極去。諸子問事。見金代庚。仍命慧地來告爾等也。回。八月初八日庚辰敦促坐功