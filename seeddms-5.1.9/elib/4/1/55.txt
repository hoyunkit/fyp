未便顯違。又奉 訓仍以初九為傳經紀念日。故定名展重陽也。前三日遵 訓行清壇儀。先將經壇淨潔。除壇上棹椅香案香花供品外。皆無一塵之染。並用松柏葉蒼朮香薰之。每壇之前。清潔一次。寶笈童子來。已越五度。同人遵諭先坐四度。洪徐二人到遲。已七點二十分已。仙師五度後到。侍壇尊者。半度與鎮壇將軍即來。代 師宣示壇則。鎮壇將軍回道人到。諸子靜聽吾 師壇則。壇則不論內外修。設壇請乩。無要事不可輕問休咎。一目也。在壇弟子領經後。無論何時清表問事。二目也。設壇最要淨。常壇纖污不入。香水燈果。即能請乩。三目也。坐功弟子心叩乩動。不表而得訓者。功有進步。否亦須焚疏或進清表一通。四目也。壇外弟子問事。第一不能與以經籙見。第二具疏須詳載事情。第三不可不齋。不可不戒。指褻事言。第四乩筆不停。不可接談上語。壇內不戒前二事。四項也。授經後。壇各設幕。不可無事問事。妄請異仙及怪精天星。五目也。