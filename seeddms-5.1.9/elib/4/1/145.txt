午歲福永調任他縣。李君智真名振均字海全濱壇賜名繼濱縣任。洪君解空。仍往來於濱縣利津間。是以濱壇尚能繼續。戊午至己未所示乩訓。智真專冊記之。名曰見智錄。福緣到省後。亦設壇於道門口本寓。(即第一母壇)。初則福緣。吉中。侍。及智真。解空。由濱返濟。仍由解空。福緣侍乩。而傳經佈化之機緣成熟矣。統觀濱壇往蹟。乃大道醞釀時期。及庚申傳經。辛酉設院。正所謂闢而即闔祇此微秒光陰也。坤末乾始。真經降世。而濱壇為前步先鋒。尚真人統壇掌籍之錫封。蓋由於此。以人事論。濱壇之動機在福永。惜未參與傳經之列。智真繼濱壇之任。復參列傳經。福緣以問道開機。肩任傳經侍壇之責。皆有功於萬世者也。吾輩同修。當敬誌不忘。至其功在天樞。光昭道史。又不待吾人之喋喋也。玆因奉命於傳經史略之後略序其顛末如是云中華民國三十三年歲在甲申十月       弟子周悟坦述於道德總社