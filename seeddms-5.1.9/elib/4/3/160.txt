以己性之光明。以合乎日月之普照者。莫非此修候涵養。日靜己性。日明己心。日聚己靈。日凝己炁。則不能即時以觀夫道之機蘊。天地之轉移已。蓋天地雖大。亦陰陽而已。己身雖小。亦秉天地之性而已。能悟乎己身之大。則可以知天地之大。能明乎己身之陰陽動靜。則可以明夫天地之陰陽動靜已。所以然者。我身非小。天地非大。祇在自性之明昧。自坐之凝渙。