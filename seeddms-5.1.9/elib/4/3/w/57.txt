開其始也。始也者。始於一靜之息。一炁之動。一陽之增。一陰之减。一清之升。一濁之降也。不升其清。則濁無由以降。不增其陽。則陰無由以退。不靜其息。則炁無由以生。是坐之功用。非人人可幾之要徑。非修者入窔之捷途乎。是以入道則必研坐。研坐始可以明道。所以坐壇之設。非僅使人知乎坐義。明於坐理。蓋亦使修者之得坐其坐。進一境有一境之妙趣。