或有問於余曰。予坐已靜已。窔已守已。炁已動已。運已自然已。但日缺一餐則飢。身缺一衣則寒。是坐無補於飢寒也。人又何必以坐是研乎。余笑而答之曰。汝之飢寒。是得之後天乎。得自先天乎。或者曰。人皆有飢寒之虞。何分於先後耶。謂吾身之得也。得之吾父母。父母之身也。又得自父母。非皆在先而不在後乎。余笑曰。以父母為先天。以己身為後天。則雖