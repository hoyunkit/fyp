亦惟有如是之養。如是之調。調於不知。養於不動。靜也非靜。則靜亦無名。動也非動。則動亦無方。所仰於身。而存諸體。著於虛。而生於化者。莫非此生炁化轉之功也。有此功候。則動定適然。自適於潛化。不能有毫釐之象。可徵於身。可告於人者。所以謂得無所得。謂之真得。動不知動。謂之真動。真靜真動。皆非可以言明其動靜之象。以其真虛純清之養。無在而實無不註得無所得。不知得也。不知為得。即無覺也。不覺不知。蠕蠕不息。乃知適於潛靜之候也。知悟之。