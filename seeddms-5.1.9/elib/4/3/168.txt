無運其運者。運其虛也。虛者之運。在於靜也。靜後之運。為空中自然之行止也。不待人之有以運。而其運成已。運成於空。空成於靜。靜則不知所運。而其自然之適於己身者。無非運也。因其有運行不息之功。乃有生化不滅之境。因其有生化不滅之境。乃有至真至妙之機。機也者一炁之囫圇。未剖之原明也。能至此原明之境。則本來之性光充已。性光充於虛。而