地非坐也。其寧靜之功。與夫載育之久。亦以其恒於守而不
失其常也。然固無氣息之可言。與夫運調之可述。其能體虛
載眾。風雨雲雷。又莫不為其自然之息吸。與自然之聲呼也。
此人法地。地法天。天法道。道法自然之諦。所以見明於人身
者。非從坐無以知之也。是以言夫坐也。必講其息。言夫息也。
必述其調。因人未有天地之恒與久。亦未有天地之清與寧。

