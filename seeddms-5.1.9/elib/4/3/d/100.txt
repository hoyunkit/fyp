不見其滅。生不自生。人不見其生。此生滅息化之道。無無真
虛之理。萬載弗明。千禩不示者。皆含於自性之中。各體之內。
而非從外以尋求者也。然持之不堅。則守之不恒。守之不恒。
則養之不適。養之不適。則化之不生。化之不生。則滅歸於滅。
生復於生。化其所化。而為萬有之生化已。非本靈之生化。亦
非自養自保之真候也。所以以坐是言者。以別其生化之本。

