虛而已矣。會於無體者。空而已矣。能有其通靜不覺之象。則即可謂適其所坐已。若以此為非坐之相。為非求之道。則所謂坐與道者。又皆落後天。而非先天之境界已。此坐之於人。不能不先求其動而止。止而定。定而靜。靜而虛。虛而化。化而清。清而凝。凝而明。明而聚。於是一步一程。序序不絕。所謂不間其進。不輟其生者此也。有此生。乃能有此化。有此化。乃能得其清虛空明凝靈之聚已。是之謂自適。是之謂有進。否則求某氣之如何順。某部之如何安。某肢之如何適。某位之如何快者。皆後天有滯於先者也。滯則通之。