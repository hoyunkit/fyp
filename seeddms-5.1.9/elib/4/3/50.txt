藏於運守之中。凡所有體。皆為無體。凡所有形。皆為無形。其有。其無。其化。其動。亦惟於運轉之中。以通其息息之化焉。故亞聖曾曰。氣一則動志。志一則動氣也。其志為氣之率。而氣為志之轉也。養氣之充者。尚不能以氣動志。而純養性候者。又安可以外而動其中耶。能不動於外。自知所守。能知所守。必知所運。能知所運。必知是息之為息。有渺渺不形之形。而靜息於我