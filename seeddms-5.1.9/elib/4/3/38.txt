則平旦之氣。自然清於身已。氣清於身。濁降於體。而炁之運息。乃由是以長養焉。長之不見其體。養之不見其形。雖無形而能明靜。明靜而能捐邪。是初坐之先。有必不能止之候。有必不能生之養。則止之者我也。弗止之者亦我也。以我之體而言我。非以我之神而言我也。是故謂能成者我也。非我也。弗能成者。亦我也。非我也。悟其非我之我。則我之為我。神之為神。