其散之有所弗聚耳。散之於眼也。則光明露於外。散之於耳也。則神氣飛於空。散之於事於物也。則自精自靈。亦隨之而弗能返焉。又何以使之凝。更何以使之明耶。是必有其靜虛空凝之時。而後始能以日純其精。日清其濁。日長其候。日形其明。此坐之有必然者已。惟是坐之即易。而守之或難。守之或易。而凝之為難也。不能守。不能凝。則無以言夫息之調運。不知調運。