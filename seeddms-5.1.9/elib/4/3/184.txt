既云道為無無空玄之體。何能悟己之性。明己之光耶。夫亦曰。坐而已矣。因坐者復其靜而明其體之至養也。人不知坐。則性光蔽於陰魄。而不能振清澄慮。以培其基也。故世之攘攘者。莫非人也。而世之昏昏者。亦莫非人也。因其昏昏。乃生攘攘之事。因其攘攘。乃生搖搖之動。有其動而性不得靜焉。有其擾擾之事。而其靜不得居焉。不居於靜。必搖於動。搖於動則陰生