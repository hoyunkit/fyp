為識神所制。所動不為外物所引。一息在中。而炁存焉。一炁存內。而體運焉。是故明夫息息相化之用。然後始可以言夫息之在我已。在我者。不必求其聲之發也。不必求其音之動也。而其自動自發於無無之中者。其以坐候之功有所致歟。其以靜存之化有所生歟。是以生則息運。運則轉。轉則通。通則覺於非覺。而適坦之境。於是乎可以言乎至已。然此尤在存養之間。