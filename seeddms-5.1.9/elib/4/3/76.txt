又何以知其適恬耶。於是知坐之關於道者。以其虛之至也。以其空之極也。以其靜之化也。以其動之生也。有其生生不息之息。而不能知其動化之機者。以其坐之未空也。以其靜之未至也。能於空靜之界。以守以定。則自易觀夫息之為息已。然而存觀之之心。又非其得已。是必不知其為息。亦不知其為非息。順其自然。聽其妙轉。久之自聚而凝。自凝而明已。