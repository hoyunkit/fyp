陰濁是謂為相所囿已。相囿於形。則形在靜中。相囿於色。則色居空內。此真空不空之妙機。每為後天形色之所囿者。非其先天之靈炁。不凝不聚。乃其後天渣滓。不清不除也。能除其相。能却其形。則渣滓無由以現。即形色不生於靜中也。修者在此凝渙未濟之際。而其後天之形色。為入擾投濁之時也。逾此境則可見純清之候養。與夫真息真炁之凝調已。凝則自光其性。如水之淵深而清澈。凡物之形影。無不畢照。然不能因其照及之時。而動興其波也。此性光圓朗。靜如明月空懸。無微而弗畢見也。見之如之。