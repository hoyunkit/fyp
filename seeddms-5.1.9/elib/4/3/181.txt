己身之虛。亦不知為虛。則空虛妙有之凝也。亦必如我自性之生。自心之覺。惟不能常住於體者。即因我身之為身。未脫形色之幻假耳。是以言道非道。言性非性。乃先天一胞之化。萬有一輪之炁耳。純其炁。養其化。則己之有無。道之有無。性之有無。靈之有無。亦惟以己之炁。而充其光。以大其體也。夫何有夫身。何有夫形。何有夫空虛與實幻。亦皆一鏡無不照