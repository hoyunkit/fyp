若著於明。皆為妙無之真旨。惟修人得之者。則弗能存其久。保其常。而惟一剎那間之現色耳。故謂助長者。則害苗之生者也。着無者。則傷炁之凝者也。不着於無。而無之在靈者。為虛存不動之體。如着於無。則無為着擾。而動於虛。則此無即變其體。而為動中之魄已。是以坐者之悟坐也。必任其自然。而弗稍加勉強也。有其無也。吾弗知之。無其無也。吾亦弗知之也。有