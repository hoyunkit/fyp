全天地之造化也。是以人身之陰陽。本渾然無分。不論其為內為外。為肢體。為臟腑。皆由陰陽以成於先。而賦其後也。得於先者。則清輕不滯。得於後者。則濁重不流。濁則沉。沉則下。下則腐。腐則必化。此其後之不能存於後者。即因其濁重不升。乃下輪而弗能上升也。其得於先者。則為清空虛凈之炁。無後天之陰。不足以養。無先天之炁。不足以生。皆在其全體全量。而弗運。而為運陰運陽之主宰已。故言全運者。即指未能出二氣之界輪者。皆是也。