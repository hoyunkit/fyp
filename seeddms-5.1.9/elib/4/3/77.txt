若有所執着。則為偏。若有所捉摸。則為散。而弗能知其真息之調。與夫真息之運已。能得之者。得之於虛。得之於空。祇可以坐言。以空虛言。尤弗能以息言也。其此之謂息適於運乎。息通於任乎。然非能以急生之坐。與急求之效。而所能明其所以然也。是必體之於非息之中。會之於極虛之候。然後則默以溫養。靜以守定。雖迅雷震耳。心無所動。耳無所聞。非不