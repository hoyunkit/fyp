運息息而生變。尖功一至。炁也不凝。若走弗走。若遊非遊。渺渺恍恍。如登百仞之樓。仰之樂而生喜。俯之恐而生懼。是有覺乎。是無覺乎。有覺不能指其所覺。無覺不能忘其所覺。默中慧玄。非可與弗至者談也。此所以謂紅玄相濟之靈。不能說其非有。弗能明其即有者。均存於炁化之中。不在有形者之相望相期。而後始然也。但在初坐者。非不可以知此。因知之則有相