而己亦不明焉。不明其息。不識其運。則何以長其炁。而却其陰耶。是散坐之云者。非道之有求於人。乃人之自適其道也。能知其適。則明氣之化也。能覺其運。則明息之自也。知其自然之息運。保之以恒。持之以久則一身之動靜安適。有與天地陰陽之運調相並而往來者也。是以謂人為一小天地者。豈其人之形與天地同也。而其人之氣。與陰陽之運行同耳。同天