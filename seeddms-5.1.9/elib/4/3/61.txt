以守是瞻也。弗守其常。則弗能通其變。弗恒其坐。則弗能達其炁。是又必以守以恒先教於前也。然教之於前。則忘之於後。誨之於初。則昧之於末。是何故歟。曰。以其恒之未至也。以其守之未常也。非其修之無所進。非其氣之無所純也。欲清升濁降。陽增陰消。以日臻於至虛至玄之境。不戞戞乎難哉。噫。人有是血肉假合之體。尚不能棄其情牽欲累之繫。若使之遽明夫