凡有生無生。莫非為道之所化。其弗坐也。亦同生於道。同長於道。又何必專以坐是言哉。因道本無也。人為有也。道之無與人之有。何以能會於空。覺於虛。化於玄。顯於妙哉。故必由有形之坐。以凝無形之炁。由有形之體。以認無形之真。既為無形。又何以會以認之耶。是必體己之坐。以靜極之始。與息生之後。以覺己身之有。亦無所謂有。己身之無。亦無所謂無。渺渺