三才于以位。而大道之眞精。于焉煥然矣。一、大化之謂道 天以道生。萬物亦以道生。天地萬物。莫不生於道。成於道。故道者。天地萬物之終始也。人生天地間。依道而生息無盡。物生天地間。依道而生化無窮。無盡無窮。乃云大化。一、循環無端之謂道 循環無端。以何為本。先天之本。炁母氣子。後天之本。炁子氣母。炁氣之分。在于清濁。母子相依。惟在形質。清炁生靈。濁氣化形。靈生相化。形成相接。循環不已。故曰無端。一、至誠不息之謂道 天地之道。至誠不息。人身之道。一誠相