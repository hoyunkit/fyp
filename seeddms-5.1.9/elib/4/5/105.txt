夫將來前途之繼長增高。皆當憑藉此已往之歷史。與斯世以共聞共見之實。此本章編述之發端也。道院既有其歷史。此為道院降生以後之事蹟。而溯其起源。則以傳授眞經副集為發軔之始。再溯而上之。則有濟壇。再上則有濱壇。故言源史。則必自濱壇始。茲為紀述方便計。畫分為五時期(一)胚胎時期。敘道院以前之略史。(二)初創時期。敘道院創設之由來。(三)發展時期。敘各地道院之推設。(四)整固時期。(一曰維護時期)敘道院之整進及其艱難之經歷。(五)擴化時期。敘道務之擴佈。及道慈之統系。其間大率以年代之遞嬗為順序。而事實間有互相錯綜者。此在普通言歷史者。所