一、天道 天者。以虛空而為形者也。人見夫蒼蒼者天。虛空無物。而日月星辰繫其上。雷霆風雨臨其下。歲時寒暑行於四時。則又空而不空矣。是果何由而致此耶。曰。天得道之至清。主乎化者也。天道之化。無為之化也。天以無為為化。故能日月星辰。不亂其方向。雷霆風雨。不失其常度。歲時寒暑。不紊其秩序。此天道也。一、地道 地者。以博厚而為質者也。塊然大地。無物不載。山嶽之高。河海之深。草木之蕃殖。一切萬萬有有之生長收藏。莫不寓於大地之內。而無所不容。蓋地得道之至寗。主乎生者也。地道之生。厚德之生也。地以厚德為生。故能山嶽不離其