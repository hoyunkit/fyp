各闡明其教義以為道之維繫。修道者非不宜以研教為事也。要知研教即所以明道。若徒執教宗以相標榜。因而有教見之紛歧。則宗教爭執。將有甚於兵戎。又豈修道之初衷哉。或又以茲言修道。似屬於一教一宗之所謂道。如後世之所稱道教者。則更失之遠矣。此為修道的認識之第一點。一、修道係主觀的。而非客觀的。凡事以自力為主體者。謂之主觀。以他方為主體者。謂之客觀。修道者須認定純由自力之觀察。而後可免精神流注之病。蓋修道為吾人自身分內事也。道在吾身。身外無道。道在吾心。心外非道。必從吾人身心切實處。自用功夫。不容有一毫人欲物魔之充障。淺言之。(