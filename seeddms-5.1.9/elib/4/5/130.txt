凡具此願。各進一級。若有鋪麗。敬反為褻。所願遵經。不在形質。因命爾等。寶亦停製。俟正午集。自有願踐。二三年內。道北而南。二三年後。道南而北。一球旋轉。六道大昌。惟一是統。諸子勉旃。』(戊)繕經印經 眞經將傳竣。命各子分繕。先繕丑卯集。因取合而不沖之意。次一日四卷。皆須順序取合。不拘字體。只要自己恭繕。不能訛錯。丙子日繕子丑卯戌四集。次日繕辰巳申酉四集。再次日繕首錄。寅午未亥四集。春前十二日大寒節內。繕好即印。印時上石。不出本壇。即原受經人之壇也。石印三十六份。多一。即受譴儆。各各欽遵。此即當時所印初版