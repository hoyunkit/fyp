立地之道曰柔與剛。立人之道曰仁與義。三才並立。而後大道之樞紐。於焉得其相合之機矣。

第五節 道之旨歸

由以上各節觀之。道之為道。高矣美矣。信乎無所不包。無所不涵矣。大莫大於天地。天地不能無道而獨存。蕃莫蕃於萬有。萬有不能無道而自立。微莫微於塵芥。塵芥亦不能無道而自為生滅。人為萬有之至靈。其能一日違於道。失其道乎。故中庸曰。道也者。不可須臾離也。可離非道也。然而時至今日。道之不明也久矣。道之不明。道其因此而廢乎。曰道無所謂興廢。其有興廢者。人事之所表現耳。人之於道也堅。則其道興。人之於道也

