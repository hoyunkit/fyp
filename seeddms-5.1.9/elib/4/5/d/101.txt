道慈綱要大道篇

第三章 道院之源史

本章編述之前。有當表提者數端。如次。

一道院之設。純由於神事上之啟示。修者以至誠感格之意念。上接虛靈。而為之措施。漸次進於發揮光大之域。其理由本無足怪。吾人試讀中外歷史。往往追溯人世政教之起源。必有一部份神權時代之特殊階級。各國有所謂神話。︵近世尚有神話學家︶神治等歷史。吾國之上古史。亦以天道為重。如天秩。天序。天命。天討等。古之聖人。稱曰神聖。如神農神禹之類。以其能代天宣化。雖人而具有神格者。故古代掌天

