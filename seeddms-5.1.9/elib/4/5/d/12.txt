物、有形無形為對象。闡明神人間不可測之秘者也。三者若執其一偏。則科學重於有形。哲學重於無形。宗教重於信仰。於是習科學者。每以哲學為蹈虛。習哲學者。每以科學為物蔽。科學哲學。則以宗教為迷信。而宗教復以科哲兩學為異端。門戶徑庭。攻擊至於無藝。因而轉失其為學之眞精神。其實三者。相因相成。相維繫。相輔益。而不可執一以偏廢也。若融會而貫通之。則科學不能離哲學之理想。哲學不能離科學之實驗。而宗教亦不能離科哲二者之物理心理。至於研道。其精神果何所注乎。曰。研道者。採取科哲宗教三者之所長。融會其當然之理。而行之以顯其所以然。進而實現其所謂自然之道者也。離物質

