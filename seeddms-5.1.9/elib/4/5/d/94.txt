和。則亂象肇已。而況道之修也。養氣為主。不得其養。修也何為。其戒也二十三。

道無私厚。仁者得其果於自然。貪者亦得其果於無形。是以無終食之間違仁。而後可以逃乎陶鑄已。不然。心存乎貪。必有所懼。懼其弗得。神則弗守舍已。其戒也二十四。

功養功候。各有定時。非時強進。必受其害。其戒也二十五。

修身之功。修心為上。修心之功。不欺為主。欺人者自欺。欺之於人弗知者。而果報伏其中已。欺人而人知。則徒貽笑柄。而況自欺者由漸而入。及其深也。欲改其行而不可得。其戒也二十六。

越爼而謀。人之大忌。吾言其才。而人弗之用也。吾言其能。而人

