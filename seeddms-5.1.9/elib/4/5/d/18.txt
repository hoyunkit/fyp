離此而不得生。

一、一之為道 不二曰一。一即是道。渾然圓融。虛靈不昧。寂然不動。感而遂通。放之則彌六合。卷之則退藏于密。

一、自然無為之謂道 道法自然。自然乃無為。無為者。無所為而已。無所為者何。本來是虛。本來是空。無物可著。無理可尋無所為。因無所為而無不為。乃能自然而無不然也。

一、一陰一陽之謂道 一炁氤氳。乃生二氣。二氣者何。陰陽而已。陰陽者。太極之眞精。亦即大道之眞精也。太極初開。陰陽分布。眞陽主動。故上浮為天。眞陰主靜。故下凝為地。天地奠定。化育流行。生生之機。無可或遏。斯人道于以立。三才于以

