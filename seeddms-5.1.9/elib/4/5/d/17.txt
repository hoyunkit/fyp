意會不可言傳之奧理。實為玄之又玄。妙之又妙之一個名辭也。故儒家有無極太極之說。佛家有性王說。又謂之為眞如。道德經曰。道可道。非常道。名可名。非常名。又曰。吾不知其名。字之曰道。耶教經曰。太初有道。道與上帝同在。回教稱為眾世界之王。又謂之眞宰。西儒哲學家。亦以道為宇宙性理之原則。諸如此類。不可枚舉。茲總括其眞實義理。以為本篇研究之說案如次。

一、先天一炁之謂道。 先天炁胞。一個囫圇。無清無凝。無姤無晶。莫知所始。莫知所終。終即是始。始即是終。其為物也。本來至空。其為形也。本來無形。以其為有。莫可喻其形。以其為無。

