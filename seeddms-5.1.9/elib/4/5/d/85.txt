人生之初。無罣無碍。能以素行。其守曰一。

既生之後。保其眞靈。不為物染。其守曰二。

有形無形。心君是依。坦以處之。其守曰三。

不着於相。窮通以之。不失其本。其守曰四。

正身以處。不為惑動。能以靜制。其守曰五。

道即心也。心守是道。順其至理。其守曰六。

有吾之心。即有是念。降龍伏虎。其守曰七。

競競業業。萬緣是屏。能制其適。其守曰八。

清靈之養。惟息是依。坐久自固。其守曰九。

非我故我。是我非我。我合其虛。其守曰十。



