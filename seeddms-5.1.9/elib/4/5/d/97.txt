其聽箴曰。人有秉彝。本乎天性。知誘物化。遂亡其正。卓彼先覺。知止有定。閑邪存誠。非禮勿聽。

其言箴曰。人心之動。因言以宣。發禁躁妄。內斯靜專。矧是樞機。興戎出好。吉凶榮辱。惟其所召。傷易則誕。傷煩則支。已肆物忤。出悖來違。非法不道。欽哉訓辭。

其動箴曰。哲人知幾。誠之於思。志士勵行。守之於為。順理則裕。從正惟危。造次克念。戰競自持。習與性成。聖賢同歸。

曾子五箴並序按曾子。清湘鄉人。名國藩。字滌生。講學以義理考據詞章三者不可闕一為要。所

為古文。亦能自成一家。有曾文正全集行於世。

少不自立。荏苒遂洎今茲。蓋古人學成之年。而吾碌碌尚如斯

