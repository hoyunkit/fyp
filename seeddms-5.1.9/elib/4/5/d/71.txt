心定。而圓陀陀活潑潑之眞炁。由是坐以相合矣。蓋道法自然。坐亦法自然。坐即是道。道即是坐。經曰。坐道虔嚮。自有成人。其是之謂乎。

一、外修 行慈何以云外修。行慈者。外行也。對於內修而言。而以他方為著眼。故曰外修。惟是慈之意趣。與行慈之要義。屬於卍慈篇之範圍。茲第言其外修與內修相輔而行之大要而已。

慈之為言。茲心也。茲心者。己心也。即仁心也。何謂仁心。生生之義也。天地之大德曰生。天地即以慈為心。聖人之大德曰仁。聖人亦以慈為心。人受生於天地。取法乎聖人。其能不以

