也義者。宜也。事事求得其宜。即道之大用也。人能行義。則生也若是。死亦何憾。故以禮義為守。洞明夫生死關頭。則樂天知命以待時。亦曰。得其心之所安。還其靈之所化而已。生死觀念既明。修道的人生觀。約得其要旨矣。

第二節 修道的宇宙觀(身心性命)

宇宙觀。亦如今世一般哲學家研究哲學內容之宇宙論。宇宙論、含有研究宇宙現象。與宇宙理想之眞實義理。其主張同異。亦分多少之派別。大要不外以上二者之目的。按宇宙二字。淮南子曰。上下四旁謂之宇。古往今來謂之宙。莊子曰。有實而無乎處者。宇也。有長而無本剽者。宙也。今人亦謂宇指空間而言。

