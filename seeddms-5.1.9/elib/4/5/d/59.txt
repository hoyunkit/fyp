第四節 修道的認識

本節揭舉認識二字。亦如一般研究精神學理之認識論。所以表明正確之知識理想。以示判別眞偽之標準。而為澈底認定之途徑者也。修道的何以須先有認識。修道如行路然。不辨其為東西南北。而貿貿焉若盲人瞎馬之趨馳。鮮有不南其轅而北其轍者。修道如醫病然。不先審其致病之原。或為寒。或為熱。或為虛實。而妄投以藥劑。鮮有不誤人生命者。若然者。必發生二障。一則誤入歧途。或剽竊修齊治平之空論。而以為儒之名教。或假託諸種邪魔外道。而以為釋之正宗。或炫惑於丹鼎符籙占驗之迷信。而以為道之修煉。或貌襲博愛強忍之美名。而

