靜極思動。動中寓靜。眞空不破。其守十一。

昧然若知。倐然若愚。一靜一動。其守十二。

坐之功也。各有其本。本本於久。其守十三。

見若弗見。聞若弗聞。得初於癡。其守十四。

太極之初。一胞而已。胞藏我心。其守十五。

得初易擾。擾於見聞。從空易守。其守十六。

知者云何。不知即知。能若虛谷。其守十七。

慈心悲念。皆為幻境。幻而不幻。其守十八。

毋恃己能。毋矜爾功。退藏於密。其守十九。

卓哉言乎。大哉言乎。緘默以處。其守二十。



