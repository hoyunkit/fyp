而後得其養也。不然。身處乎欲利之適。而心死已。哀莫大於心死。其戒也三十。

戒者。己身自知其戒。方足以言戒也。若以身之所行。與心之所思者相違。又何必用其戒也。是以自戒而後可以言戒。戒己者必能戒乎人。此所以以身作則也。諸方弟子勉旃。

謹按箴首程子四箴曾子五箴二語。修者多欲得其原文。以資取法。謹附錄於後。

程子四箴按程子宋洛陽人名頤字正叔與兄顥學於周敦頤時號伊川先生

其視箴曰。心兮本虛。應物無迹。操之有要。視為之則。蔽交於前。其中則遷。制之於外。以安其內。克己復禮。久而誠矣。



