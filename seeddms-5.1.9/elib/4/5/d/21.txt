而有其形者。非道也。生而有其相者。非道也。生而有質有體者。更非道也。無名無形。無聲無臭。置之四方五宮六合八埏九表。莫不得其中。養其道之謂也夫。

第二節 道之體用

道有體乎。有體非道。道有用乎。有用亦非道。此就其無名無形之元始而言也。無無之極。乃化為有。無而為有。一有則萬無不有。故凡有體無體。不能不先以道為體。凡有用無用。不能不悉以道為用。此道之所以有體用之說也。

道以何為體。曰無形為體。道以何為用。曰無為為用。無形之形。孕於一炁。一炁者。道之眞體也。無為之為。蘊於一靈。一靈者。道

