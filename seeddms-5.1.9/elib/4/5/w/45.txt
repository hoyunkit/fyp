名為人。一行尸走肉而已。不知死之戶。或生而祇善養其形。或時至而徒戀其體。果何益於性靈。自古得其修者。每謂生有輕於鴻毛。死有重於泰山。佛受哥利王割截身體。而不生嗔恨。耶祖被釘十架。而能為仇敵求赦。即儒宗亦以殺身成仁為可貴。古之忠臣義士。載諸史冊者。不一而足。蓋修道者。修功於生也易。養候於死也難。能知修功於生。則其性可期永清。能知養候於死。則吾身之靈。與吾心之靈。以及天地萬有之靈。莫不相通相合已。再進而言之。孟子所謂禮門義路。即生門死戶也。禮門者。生門也。禮者。理也。事無鉅細。皆有理在。理即道之大旨也。聖人制禮。即所以維繫人生。人而無禮。與禽獸何別。義路者。死戶