懈。則其道廢。然其所以為興廢者。不過己身與形式而已。至於道之眞旨。永垂不朽。何有興廢。又曰。道之不行也久矣。道之不行。道其因是而亡乎。曰道無所謂存亡。由於人心之所向耳。人心向道。則其道存。人心背道。則其道亡。然其所以為存亡者。不過大千世界之迹象而已。至於道之眞諦。歷久不壞。何有存亡。然則道之興廢與存亡。純視夫人事與人心為消息。其機至微。其理至顯也。

一、就人事言 道所以救世也。或謂世之治亂。每視政治之隆污以為轉移。欲世之治平。自必先求政之隆盛。斯言也。但知其末而未揣其本耳。夫政治之隆污。轉移世之治亂者。淺視