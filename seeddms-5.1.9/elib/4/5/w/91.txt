人之言也。弗克以為眞也。能從其緘默之言。以尋其至理。其言必中。不然。言多者其心必非。心非者性遷。性遷惡即隨之已。吾人之修也。聽人之言。必從寡言以味。而己之言。亦必以寡。多言數窮。不如默而守中。其戒也十二。

各有其功。各有其德。功不以為功。德不以為德。其德彌廣。是以爭功者必有其禍。恃德者災必及其身。其戒也十三。

一人之行也。人人能如之乎。不以一人之性。而拂眾人之性。可以遠禍已。故曰。天視民視。天聽民聽。蓋言其眾也。違天者弗立。犯眾者不祥。此所以謙尊而光也。若眾人皆得其非是。而我獨得其眞者。亦當以曲解之理而挽其非是。不然。以我之念起而