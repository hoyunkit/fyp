縛。有此心亦不至為妄心所障阻。如是。盡己之性。以盡人之性。以盡萬物之性。以盡天地之性。而後可以正己之命。正物之命。以通天地之命。是則三性三命相合為一。尚何身心之不能相合。更何有空間時間之間隔哉。修道的宇宙觀。固若是乎。

第三節 修道的社會觀(道化)

人為天地化生之結晶體。則其活躍於兩大間。發生種種因緣者。厥唯在人。自其單位言之。則曰個人。人與人相結合。則為人羣。由人羣而推演之。則由家。而國。而世界。林林總總。攘攘熙熙。自其聚體言之。通常謂之社會。社會者。人與人共同形成生活現象之精神結合體也。故今世研究群學者。概稱之為社會學。