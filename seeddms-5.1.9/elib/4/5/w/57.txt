因地之不同。而溯其始原。則出於一本。吾之對於言宗教化者。非如今之推崇一教。揚此抑彼之所謂化也。

然則吾之所言社會化者。究為何若。吾之所謂化。即道化是也。何以言夫道化也。道本於一。一即一切。一切即一。一而不能一切。則不能生長。何以言乎化育。一切而不能一。謂之無根。無根則為化也亂。禮記曰。夫禮必本於太一。分而為天地。轉而為陰陽。變而為四時。列而為鬼神。各教聖人。皆不外此。耶曰抱一。回曰守一。道曰得一。儒曰精一。釋曰皈一。一即道也。道即一也。一為天地之始。則宇宙萬有。何莫非一靈之所孕。何莫非一炁之所化。一則無不同。同人者。同靈也。同炁也。在