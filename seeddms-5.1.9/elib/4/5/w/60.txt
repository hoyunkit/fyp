以為耶回之妙諦。認假作眞。不知自返。徘徊歧路。而道眞日因之而晦矣。一則妄求捷徑。以為捷而易達也。不知徑之為徑。非道之正軌也。由於徑而不通於大道。惟見其紛紜擾攘於阻滯之中。愈行愈困。而終不得達其欲到之地。是則無眞實之認識力。而侈言修道。其害可勝言哉。茲說其要義。約有四端。非敢云了義也。亦藉資研討云耳。

一、修道非傳教也。禮云。率性之謂道。修道之謂教。此二語已將道與教之區別。判明已。蓋道為先天的。教為後天的。道可賅教。教不能賅道。以道為教之源。不有其源。則教亦無由立。各教聖人立教之本旨。皆以道統失墜。不絕如縷。遂各闡明其