曰道曰德。無名之名。知名為賓。其守廿一。

不分物我。廣具化心。大而化之。其守廿二。

化功自然。去爭為先。去爭去貪。其守廿三。

誰無善性。誰無清靈。能合太和。其守廿四。

吾人之於修也。不可從無紀處以修。紊亂無序者。其神不守。故必從有節以為入手之功夫也。不得其守。何有其節。不有其節。罔所是守。諸方聞道以來。內功外行。勉進弗懈者。實不乏人。然而道之所化。必有其本。有本斯立。得立斯守。庶乎修養深功。弗為幻境所遷移已。各各謹守是守。大道前途之運化。將惟爾諸方之夙靈不昧是賴已。

