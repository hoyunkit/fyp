一、天地方圓之體用。互相主賓也。天體為圓而用方。以宜於人世。則體為方而用圓已。地之體方而用圓。以宜於人世。則又體圓而用方已。以是證之。人身本以心為體。而以身為用者。有時亦以身為體。而以心為用矣。此又形上形下。形內形外之分判也。

一、道慈之體用。相為並重也。形而上者謂之道。形而下者謂之慈。不由是道。何以維己。不由是慈。何以濟人。以道為體。則能堅守於內。以慈為用。是曰。力行於外。內外不偏。而大道之功行。乃相輔而相成矣。

道之體用。畧述梗概如上。而其精理奧義。則殊未能語其一二。