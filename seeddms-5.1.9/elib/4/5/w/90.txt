道適之。必流於偏已。其戒也八。

守身如玉。固君子之美德也。然而無惑以搖之者。有何守之可言也。是以修者之於身心性命也。當如天衣無縫。使幻境無隙可乘。夫然後道之眞味。皆從自然得之。不然。惑幻搖其形。是非動其心。雖守何益。其戒也九。

至道坦坦。不坦者自不坦也。苟能於平日得其順適。而不為非理越軌之妄念妄動。何處是逆境也。其戒也十。

一人之心。千萬人之心。無二心也。其心有不同。其思有各異者。善惡智愚之分耳。能各各保其天眞。均從無為之為。無功之功做去。何處有貪妄爭痴之心。其戒也十一。

