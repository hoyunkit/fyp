人人得而行之。毫無奇異驚駭。高遠難能之處。以之推及於社會。蔚然成為社會化。則修道者人人共有之責也。

或曰。子之所云社會化。既云近於文化矣。然則亦如近世所風行者。為科學化乎。為哲學化乎。抑為宗教化乎。曰。善哉問也。吾之所持社會化之說。固自有其化者在。而對於科哲與宗教三者。無絲毫低視之見。但取相當崇拜之意趣。而不取夫絕對依從之局限。前於緒言中畧述其概。茲特引伸而敘之。

一、科學進步。深賴一般學者之探討。至於今日。可云極矣。其始也、由於一事一物之自然現象。而為之立定理。設公例。循次漸進。求得一統系確實之知識。以供給吾人之身界。其繼也。