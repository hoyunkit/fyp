而研道。不足以見大化之廣。捨心理而研道。不足以闡精微之理。別宗教而研道。無以探玄妙之幾。合三者之精神。而從事研究眞實之所在。於是道之全體大用。庶幾備之矣。

研道之精神。既如上述。而所研之要點。乃有所準。分析言之。其次如左。

一道為何物。吾人所亟應研究者。果何所附麗。此為最宜說明之一端。故首章言道旨。

一道之充塞乎上下。無時不在。無地不在。顧忽焉而顯。忽焉而晦。是何以故。曰。由於人之善修與否耳。故次章言修道之要義。

