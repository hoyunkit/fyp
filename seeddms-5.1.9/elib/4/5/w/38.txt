之。固屬相因而成。然其因之所因。則在施政者、與受治者、相互間事實之表徵。合乎道與否耳。一切世事。均有道在。言其深奧。則道體無方。深微難窮。就其顯著者言之。則日用之間。應事接物。無一非道。道者。理也。合於理者。皆謂之道。不合於理。即為非道。人人能明夫理。斯人人能明夫道。故以政救世。齊其末耳 道救世。探其本也。

就人心言 道所以弭刼也。刼者。數也。又曰。結也。數本天定。刼由人造。末世之刼。重矣慘矣。天地以好生為德。豈必故為是以殘賊此生靈耶。良由人心自昧其性。自耗其靈。爾虞我詐。傾軋相尋。奪利爭權。殘忍以逞。乃至乖戾之氣。瀰漫於虛