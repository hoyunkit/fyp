行慈。二者內容包含甚廣。其精微奧義。非本篇所克抉其籓籬。茲就其淺易者述之如次。

一、內修 靜坐何以云內修。靜坐。心法也。炁功也。先後合天之道也。純屬於自力方面。故曰。內修。特是坐之術多矣。古今來言坐之書夥矣。關於初坐之坐式坐窔等義。有坐則及其說明在。關於坐功坐候。與夫炁氣交替之精深義理。有經典及各種坐經坐義在。修者可取而參悟之。故不列入本篇演述之範圍。茲所言者。為修道者何以必須致力於坐之當然理性而已。

(甲)就字義言 坐之為言。二人置於土上。二人之義。陰陽