善功善業。其中亦有過失乎。不當施者而施之。而因一己之偏。或坐誤慈機。其罪也不從善中得來乎。其戒也十九。

作善降祥。任其自然。苟心求乎果報。其心痴已。其性賊已。賊性痴心。為修者之大害。其戒也二十。

人有過必思責之。己有過而思諱之。是喜揭人之隱私。而幸災樂禍。其罪也可勝誅乎。其戒也二十一。

一言興邦。一言喪邦。皆諸方所知者。興喪之機。起於幾微。言人是非者。其人必有是非之心也。是非之心起。而殺機乃伏其間。其戒也二十二。

和為貴者。和則無爭。可以養廉。可以養氣。可以盡年也。不得其