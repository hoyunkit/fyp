為末。道為本而教為末。就精神言之。則道化為教。教行為政。欲政之平。必先明教。欲教之明。必先昌道。故欲大道昌明於世。非合各教而研求其至理之同出於一源。不克以充類而致極。此今日所當致力於斯之要義也。

第四節 道之分合

道在天地之先。包乎字宙以外。本無所謂分合。自無形而化有形。謂之曰分。由有形而歸於無形。謂之為合。分之無盡。道不因之而小。萬彙合之於一。道不因之而大。自其分者言之。曰天道。地道。人道。自其合者言之。則天也。地也。人也。何莫由斯道也。茲得分晰約畧述之。

