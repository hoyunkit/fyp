而得於不自覺之中矣。(戊)坐之要旨 坐之要旨。詳言之。殊多奧義。淺言之。約有二端。(一)不可間斷。凡人莫不知養生。養生者。非徒養其假合之形也。而形外之形。貴得其養。即氣炁是也。氣炁相交。乃云眞坐。故道之所在。一日不可離其生。生之所在。一日不可離其氣。而氣又不離乎炁。即一日不可離夫坐。既不可一暴而十寒。尤不可進銳而退速。守以堅恆。自有進益矣。(二)貴乎自然。自然云者。即不假勉強之謂也。以自然為功。方無躁進之弊。躁進則眞靈不聚。以自然為守。方無著相之失。著相則元氣不凝。去此二病。惟以平淡而入乎自然之境。則氣平