非謂物質文明。可盡棄也。不過欲有以救其敝。補其偏。使其與精神文明。得相當調和之劑。乃克有眞正文明之發見。根本之法。捨研道莫由。此一義也。其次為今世文明進化。何莫非由於學說之昌明。今之學說紛挐。可謂極矣。而每因學說之衝突。致而引起形迹之紛爭。入主出奴。此非彼是。推其敝之所極。遂乃釀成禍亂之階。是宜博取而融會貫通之。無論為中西。為新舊。務求得一眞確之理解。俾成就互相發明。互相補助之實益。是為研道者應具之眼光。此又一義也。又其次就本所之立場言之。道院成立。已屆十稔。推行遍於中