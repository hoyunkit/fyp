吾不能久留。所問之事。有叩問時局者不但爾等為憂。即道人亦不能忘也。諺云。枝吹葉動。雨打花飛。大好河山。變成塗炭。亦天數之無可如何耳。又云海水奔波。山林隱逸。惟在爾等自擇。但祖國為重。身家為輕。救民為重。救己為輕。許巢之行。楊朱為我。皆我輩所不取。以其無博愛之心故也。文中子判詩云邦國正多事。人民難未已。地北與天南。英雄與下士。同入萬劫中。大眾難逃此。吾昨過燕京。淒其不忍視。