(庚)千佛山顯相 傳經之頃。奉 示於民十元旦(庚申十一月二十一日)。在千佛山顯相。登山者名曰消寒會。以亭午十二點。風雪霽後。面開元寺松林。俟青烟起處為識。先一日。 老祖訓云。『此次觀吾法相。關於去劫道興。茲事大矣。有詩語爾等曰。晝夜乾坤復。玄神見極峰。良辰千紀史。當午一聲鐘。柏幕春姻起。花塵白日封。恰來天赦日。甲子返吾容。』至日。諸子登山。二十八人。陟山顛者。適得其半。空中攝影。此為第一次。又值風雪滿天寒。能澈骨。日方中忽霽。開鏡恭攝。現影雖不真。而諸子仰望之切。殊不可及。奉 示登山諸子。各進天籙一等。示獎也。