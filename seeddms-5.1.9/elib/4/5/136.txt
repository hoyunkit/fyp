(辛)其他各事 經壇中判示各端。如求修願言。職方寶式。及默過省過等。皆於吾道有重大關係。將於本章以下各節及第四章追述之。茲不具錄。綜觀以上數項。畧記當時傳經盛況。以兩三盈朒之光陰。合四十八人之誠感。卒使此先天不傳之祕錄。傳佈人間。雖其中有分有合。皆出自 老祖證功證過之所由來。而諸子惟以一誠之念。上通於天。固不測其千萬載救劫出數之宏基。即隱伏於此一剎那間耳。謂非吾道永遠不可漫滅之紀念哉。附 錄功 則