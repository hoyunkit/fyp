其致力之所在。如(一)修身。猶言修治其身也。(大學)壹是皆以修身為本。言齊家治國平天下。皆本於修身也。近世學校。亦有修身一科。則注重實踐。陳義較淺。(二)修業。(易)君子進德修業。言君子以德行功業並重也。近世以研習某種科學或某種藝術。亦曰修業。則其範圍有所指矣。(三)修行。如修習佛法。或潛心修鍊。修而行之之謂。(四)修養。學問上精密之功夫。以切磋琢磨為修。以涵育薰陶為養也。然則茲之所云修道。其何所取義乎。曰。修道者。修明大道之眞旨。而以躬行實踐為事者也。道若大路然。本來康莊無缺。乃有日月之剝。風雨之浸。遂有傾圮之虞。必有以修培之。使不至於潰決。則兼有修飾與修治之二意。又