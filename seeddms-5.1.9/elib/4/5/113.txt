又判云(福緣吉中將赴濟南同叩請訓)福緣吉中。行將別我。嗣後香火緣。不能如此之密。我有數語眞言。吉中誌之。為國以忠。待人以德。守己以約。遇物以寬。努力前途。不可佞佛佞仙以自誤也。又云福緣吉中。別我而去。將來白馬叢中。黃龍背上。須當努力。則纍纍金球。華華旅舍。嘉矣美矣。勉之戒之。此即未來之時局。爾等之前程也。觀於以上所錄各訓。則知濱壇神人相感之迹。非偶然者。而大道之推行於今世。亦於茲而覩其朕兆矣。