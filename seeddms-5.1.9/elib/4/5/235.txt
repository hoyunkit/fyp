二十目、 道鐘於壬戌五月。母院奉訓派素爽為道監。付以道鐘。鐘銅質。高一尺二寸。下邊圓徑二尺四寸。折徑九寸六分。中徑七寸。下徑八寸。正面濟南道院。背面民國十一年六月六日鈎鑄。所以代夏楚。責己可。責人亦可。如被鐘扣三次。不改。即由乩判。或道監疏請。去道籍。是為設道鐘之始。數年前。每屆年終。母院奉判令道監於除夕持道莚扣之。近數年則未之舉也。二十一二三目、 分定執行道務之職責。以示統系不可紊也。二十四目、 經價詳經院院則。書畫價詳書畫則例。固本儲金。另有專冊。二十五六目、 預決算以陽歷年度為準。尊國歷也。二十七目、 辛酉春母院奉訓。令濟真籌設道業銀號。嗣擬組設道生銀行。於次年五月成立。厥後京兆天津上海武昌相繼設立。各行組織。如普通商業。惟每年提純益一成作慈金。今惟濟南道行尚在。其道慈銀行。則猶未遑也。二十九目、大事記。現由母院編輯。