事之終也。人祗知物必先有本而後有末、事必先有始而後有終。而不知物非齊其末、不能揣其本。事非要其終、不能原其始。則先後之間。不可不知已。知之者。其近於道乎。第三節 道之源流經曰。道有源乎。有源非道眞。無源失道本。夫所謂源者。言其極也。以源而喻其本耳。如水在泉。其初祇一滴耳。自支派分行。小而如澗、如溪、如沼沚。乃至一勺之微。大而如湖、如河如江。乃至海洋之深且廣。清濁殊途。氾濫不已。皆流也。皆水也。而其起點。則莫非出於一源。道之亘乎古今。貫乎萬有。從無形而默契其眞。從有形而探其源以竟其流。則就其已形之理。可以明其源