第六綱 附則 不屬於以上五綱之事項。附列於本綱。一二目 規定道院舉行慶誕之典儀日期。應參閱誕慶表。及道院典禮儀注。道院樂謌譜。其有各院單行者。遵 判行之。三目 規定各項會議日期。所以重人事上推行道務之職責也。四五目 院綱為道院永久遵行之具。故必經人事公研修擬。而奉 判定之。所謂質諸神人而無疑者。亦以示大道為公之旨也。一、道院院則母院創始之際。奉命擬具統院及五院院則。各曰試行院則。是為初訂院則之始。次年(壬戌)命福緣、宣望、春谿、嬰芝、圓誠、素爽、善濟等。從事修正。並訂施行細則。提交公會公研。判定刊佈。是為各院實行綱則之始。嗣後道務推行日遠。各地情形不同。每屆公會。輒有修正之議。迄十六年(丁卯)。經四次之修訂。即現今之綱則合刊本也。