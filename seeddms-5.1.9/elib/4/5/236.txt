三十目、 道院籍方籍錄。及領經人齒錄。曾散見於道德雜誌。尚未有彙刊之本。三十一二三四目、屬於統院應設置者。各院情形不同。亦宜量力為之。三十五目、各室應設簿冊。係就現時所需者為規定。如以事實上之經驗。亦得隨時增減。但其中最要者不可缺。三十六目。以統院合五院而言之。每年公會。為各院合議道務之會。故凡對於院則。有認為不適宜者。得提議修改之。坐院 則中各目。有無須加說明者。即不列舉。以下倣此。則文 躁釋矜平。厥功是坐。聲屏息啄。靈根以固。憧憧匪靜。唧唧匪默。靜默在心。毋惑爾魄。一目、見前。二目、坐院掌籍。簡稱曰坐掌。附掌籍曰坐附掌。其壇經慈宣等院掌籍附掌籍。亦倣此。文藏修士。有兼任二院以上者。則按各地情形辦理之。