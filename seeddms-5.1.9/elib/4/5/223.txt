道慈剛要大道篇第四章 道院綱則之說明道院之有綱則。所以示修者共同率循之準繩。而為辦理道務者。樹其整齊劃一之規範者也。綱有綱頒綱維之義。目則縷陳其條件。所謂綱舉目張是也。則有法則與則度之義。細則則其手續法也。故有院綱以表慎重根本之要義。有院則以立條分縷晰之程序。又有施行細則。以明因應制宜之次第。蓋以道本於一。而院則各地分設。不有綱則以為維繫之具。不足以明統系而免紛歧。本章之說明。但就綱則逐條加以詮釋。其條文不列於講義。閱者取綱則合刊。對照而參觀之。斯可矣。其自十六年（丁卯）以後。關於院務各項手續。歷屆公會。有經公議變通。或補助。而未加入綱則者。亦分敘於各目之內。以為將來修訂之張本焉。