為此一大事因緣而發現。雖以後傳經盛典。不止一次。而要以此時間之傳授眞經副集。為其胎元。於時濟壇諸子之侍經壇者。固皆以矢誠矢敬。始終其事。尚未能逆知此後萬載道基之隱伏。有如彼之關係重大也。茲將當時傳經盛況。分為八項紀述之。(甲)起源 濟壇諸子。既由問道。而賜像。而承受坐法。功修日有進矣。一日。 太乙老人臨示曰。『諸子能與言道乎。和眞能堅實其心乎。如能一庚不間。坐吾像前十六度者。即可與言 太乙北極眞經。非爾等一二人所能竟其功。上元之玄奧。在先坐三庚。六人以外。可以同聽。十庚之內。可將天地人氣一而成之胞系。為爾等言之。(中畧)吾今略為爾等言。能