瀰漫於虛空。而水深火熱之灾祲。遂環生於宇內。究其癥結。則實以人心之捨道而不由。背道而馳之所致也。故天降此空前之刼以結之。刼由人造。仍賴人挽。挽之之法。舍道莫由。道之眞旨。重在化渡。化于無形。渡於有形。無形之化。其化在眞。有形之渡。其渡在普。眞化普渡。其心自公。心公則無人物之見。無見則無爭。無爭則殘害殺奪之風。由茲熄矣。浩劫之弭。豈難期哉。由是言之。道之所在。在於救世弭劫。劫弭則世不云救而自救。陰極生陽。剝盡復來。數必待盡而後復。道亦應運而始興。機之所至。亦曰自然。道之旨歸。如是而已。