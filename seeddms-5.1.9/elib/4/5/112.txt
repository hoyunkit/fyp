皆吾之門下士也。謹按觀於 太乙仙尊所自述。自知不得與 太乙老人相誤解矣。尚仙判示云(在濱壇弟子為 尚仙立碑)為吾莊嚴營額。營聯。復營碑案。諸弟子虔誠之心。上通典籙。籍登仙牒。自今伊始。爾諸弟子能再加以道德移教於世。來日天定玄理。有勝於今日者。吾道之光。諸弟子之幸也。瀛洲不遠。他年皆可共盃酒之懽。惟我輩神仙。求達於隱。非此聖賢事業。處處從名教綱常中放光明。吾人自有名教。自有綱常。樂地仙鄉。即在心田上放光明。異於聖賢之間。在此而已。