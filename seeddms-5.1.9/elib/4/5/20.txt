一誠相守。不息則生物不測。相守則精氣相通。不測之功。萬有以之。相通之功。萬世賴之。故曰。天行健。君子以自彊不息。是至誠之功。為天地人三才之要旨。亦生物造物。成始成終之大本也。本立道生。如是而已。綜以上義理觀之。則知道也者。主乎一炁。定夫一。守乎自然無為。由是而分乎陰陽。宰夫大化。而運其循環之功。立其至誠之本。萬有生之而不知其所自。剛柔成之而不知其所從。舉凡一切有為無為。有相無相。有生無生。有滅無滅。莫不由斯道之化。以成其色空者也。故曰。世界之廣。不足以包之。天地之大。不足以藏之。蒼蒼之虛。不足以容之語言之眾。不足以盡之。是故生