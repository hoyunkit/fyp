嶽不離其位。河海不乖其傾注。草木不失其暢茂。一切萬萬有有。不誤其生存。此地道也。一、人道 人也者。兼天地而兩之。以化生為體者也。人得道之至靈。以其質言之。有四肢五官百絡千骸之運用。以其形言之。有分陰分陽分柔分剛之性情。居乎天地之中。卓然為萬物之靈長。為天地之靈子。靈得其養。則舉凡視聽言動。不失其正。日用飲食。不為物蔽。三綱五常四維五倫之行。各適其宜。此人道也。再自其合者而言之。則天地人為三才。人無天地。不能立化生之基。天地無人。不能形化生之統系。故曰。立天之道曰陰與陽。