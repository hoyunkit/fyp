此聆聆之聲。卽靜極而動之元音。灼灼之色。卽炁火之母蘊運所顯現。由此可以悟至聲不聲。至色不色。至空不空之眞理也。既知聲色由一炁而成。卽可悟到本節所謂一炁所冶。忽忽恍恍。時而有。時而無。聲也，色也，空也。至至空不空。至色不色。至聲不聲。炁守光囘。實爲千古不傳之秘訣。然炁何以能守。而使囘光於氣體。仍不外乎平默之訣。果能常常平默。不厭不倦。久久炁守光囘。虛室生白。則所謂一炁成丹者。吾身爲一炁所溶化。然後丹隨身飛。而一塵不染。則身隨我靈矣。至此功候。寅集所謂丹完光定。塵飛障落。山魑野魅。不敢攖吾道之鋒。不敢竊吾道之輝者。功實有焉。    謹將福掌和硏坐筆錄附後所謂坐者。卽凝息養氣。充靈祛惑也。故欲養氣。必平必默。然坐分形坐心坐。形坐之鍊。重在静悟。若坐而不悟。是謂盲修瞎鍊。坐而有悟。則動作語默之間。卽得乎弗坐亦坐之義。是謂心坐。心坐者，非專指對心坐牌而言也。由此以硏。孟子所謂不動心。王陽明先生所謂不動氣。皆得坐候之眞益