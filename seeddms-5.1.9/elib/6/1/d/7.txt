慈子孝。而朋友信。而兄弟愛。而夫婦順。不待加以督責。各各自然從天性
中流露。由心房内發出。無不知盡其當盡。行其應行。而不越乎藩籬也。是
道者論其實。一言難窮。言其近。不過各卽各身而内省其心。復就其心而盡
其性。又就其性而探其靈。一一深加討論。時時默而識之。身無虧而心自清
。心清而靈自凝。靈凝而後性存。性存而後心通。心通而後身自入乎逍遙自
在之域。富貴不足以範之也。天地不足以範之也。陰陽不足以範之也。七情
六慾不足以範之也。貨利位名不足以範之也。身合心。心從性。性歸靈。而
靈靈相續。與吾身心性扭成一團。打成一片。事至物來。則靈運神。神貫靈
。靈盡吾性。性盡吾心。而共運乎吾一身。耳也聽之。目也視之。鼻也嗅之
。舌也味之。ロ也言而食之。五臟六腑之四肢。及十二經絡之髪之膚之血之
筯之骨。各各序接吸啣。無所錯而各得其位已。此何故也。乃身心性靈之本
具本能。實道之自然而然。毫無勉強者也。收而爲一身之修。則是安於自然
。推而爲度世化俗。展而爲體國經野之䇿。莫不由忠而恕。一以貫之而爲天
地之經義。人物之模範。古今之定義。中外之凖則者也。然道固如此。而修
人之修。能自本身作則。由天良發出。由眞性推化。由至靈施運。則一生之

