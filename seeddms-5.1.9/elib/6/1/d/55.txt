一之樂。正經所謂一虛則蘊。一平則息者。自得其眞味也。眞味既得。則自
然之修。無爲之養。(見正經午集)如魚之飲水。人之噓氣。皆出於自然。皆出於
無爲。水從魚口中出入。氣從人鼻中出入。皆何嘗用意。而致力於吐納哉。
故鍊坐之功。始終不外純任自然。昨

老祖訓云。放心者，萬慮止。萬緣息。萬相泯也。我既虛極靜篤。無所用其
力。則炁功之力。自透發於心。睟面盎背。施於四體。四體不言而喻。此卽
炁功之實在覺騐處。然修坐之功。又不可躐級而進。如要硬將吾心放下。使
之不動不思。則錮蔽之苦。血氣靡寧。未有不散我精。不涸我炁。不渙我神
者也。所以修坐之功。要在呼吸往來。純任自然。但呼吸往來之氣。仍是後
天之氣。若拘拘於呼吸往來。則又不可。不過於坐修入手功夫。覺得呼吸往
來時。不可有意深呼吸。或長呼吸。故曰，呼吸往來。純任自然。萬不可稍
着意力。若稍有所着。卽違反自然矣。果能不拘拘於呼吸往來之氣。至純任
既熟。則呼吸忽然若無。須知此若無之境。即是炁還元息矣。所謂緜緜若存
者是也。說到這裡。不敢再爲前說。所謂眞味無窮。妙化無定者。必須自証
。

