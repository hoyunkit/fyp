    首錄

首錄渾括眞經十二集之旨。而爲各集之精髓。能將首錄參透。則十二集之妙
諦。不難悟澈。首錄第一段功候。已透發三四度後之妙詣。所謂度者。非修
坐須知内所謂四分爲一度。爲時間之數也。此度乃指坐功養候而言也。坐功
功則。曾指出三度功夫。曰，得静默者爲上坐。次則氣平聲定。再次爲平。
故午集有云。老人所定坐功功則。始平而終於默靜。午集正經云。三度前凝
息養靈。清魂袪惑。六度前化形結孕。吾道六度功夫。始終不外平默二字。
不過功候有次第。分而言之。初度是從平字入手。二度則氣平聲定。三度則
默定矣。概而言之。三度前之功候。爲凝息養靈。清魂袪惑。六度前之功候
。則漸臻乎化形結孕之極詣矣。息者。一呼一吸之謂。果能呼吸往來。純任
自然。即得凝息養靈之入手功夫。漸至呼吸若無。是謂炁還元息。則緜緜密
密。渾化自如。而魂自清於眞中。惑自袪於五內矣。所謂化形結孕者。乃眞
炁成形。性命胥歸一致。與大氣合一而結精。卽氣一成胞也。由此而悟。可
知虛實之間。鍊亡而有。有則恒存。存在氣包。氣包有存。而後炁充二奧。

