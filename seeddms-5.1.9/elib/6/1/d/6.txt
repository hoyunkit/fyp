必同聲相應。同氣相求。莫不以類相從。而各得其所者也。知之。

由兹逹川一切手續。勿遺一層。總須先知印川。俾其囘電。途中乃爲更佳。
記之。

    己卯年八月廿六日戌正統科           之吉 斐修 恭侍

孚聖訓

一氣囫圇無後先。也無終始也無前。無言無語中自樂。有山有水遇神仙。微
雲常使撈海月。清風亦曾散塵烟。消息乃從空色起。四維上下渾靡邊。

道有體用。千篇累牘。字字說破。然見血處。多忘其痛。不知其色。是痛者
在吾身上。是色者顯吾目前。若能不忘心痛。如病在身。呻吟之聲。無非道
之聲也。若能自見其色。則赤子之心。一片純誠。吾常樂之已。故夫談道者
非不多也。而聽者非不屢也。但能上口而弗切身。是以道自道。而人自人。
如風馬牛之不相及也。須知道在天壤間。古與今同。南與北通。高如嶽。不
能隔。深若海。奚能間。此所以論道則至不一。論人則至不一。然以大道而
貫通之。卽達乎南北。通乎廣袤。澈乎古今。輪乎中外。而方趾圓頂。而父

