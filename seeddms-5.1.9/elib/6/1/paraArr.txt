   濟南佈道團蒞港特科訓文 附研經研坐筆記                                   李覺生 謹署樣圖院道港香建新   己卯年八月廿三日 戌刻               之吉 斐修 恭侍守壇仙湯奉命開壇。守沙仙林奉命開沙。傳訓，今日乃预備壇。非正式壇也。正式壇師命於庚八九庚日三日是也。各下午七鐘起。記之。佈道團到港。明日福掌等臨院開講一次。中掌報告母院建築工程。及將來辰光閣之辦法。需欵之約數。知之。佈道者，無道之可佈。言道者，無道之可言。然則修者修己也。非修道也。 道本無名，無形，無情。然佈道者，以修得之程度發而爲言。則以心印心。以誠相與。人同此心。心同此理。相感之下。大覺無人我，無彼此。無非無名無形無情中。汨汨然從眞性中流出。化機出吾口。入人耳。各各相安相受相融於不知不覺之中。至情至理。發透無可名無可形無可情之妙道而已。本無名而因有以名。因事以名。無可形。因物以形。因事以形。無所情。因事因人因地因時而與以情。於是天地名也。陰陽名也。人物以及夫動而走，而飛，及夫峙然而立，逝然而流。各有以名之，有以形之，有以情之。其間之竪者，横者，赤者，白者。長短相形。尊卑異位。智愚不齊。喜者，怒者，哀者，樂者。贵而顯赫者。貧無立錐者。樓居者。簷卧者。一飯千金者。藿藜難飽者。形形色色。無名悉名。其形多形。其情參差。說來大道到處皆是。有心者自可借鑑。可鑑者卽吾之師。無名吾強以名之，無形吾因以形之。無情吾各以情感之。情感不得。吾以理喻之。理喻不囘。吾以道化之。言至理。吐至情。引至理。譬近事。節節善道。段段善示。不厭不倦。自然而然。近悅遠來。相視而笑。如鼠飲海。各果腹而去。而海未之知也。而鼠未之知也。故佈道者，非抱道而來。獻於諸修于前。可以名名。可以形形。可以情情。不過同一修者。同一坐法。同一誦法。然於修之中。坐之中。誦之中 。究如何得其窔。不修而修。不坐而坐。不誦而誦。而覺有先後。悟有正歧。可略略校正。共趨一道而至風同。無南北之界。無人我之分。無彼此之畛而已矣。各各一星内。知自復之理。平心善悟。而加問焉。而加導焉。吾知必同聲相應。同氣相求。莫不以類相從。而各得其所者也。知之。由兹逹川一切手續。勿遺一層。總須先知印川。俾其囘電。途中乃爲更佳。記之。    己卯年八月廿六日戌正統科           之吉 斐修 恭侍孚聖訓一氣囫圇無後先。也無終始也無前。無言無語中自樂。有山有水遇神仙。微雲常使撈海月。清風亦曾散塵烟。消息乃從空色起。四維上下渾靡邊。道有體用。千篇累牘。字字說破。然見血處。多忘其痛。不知其色。是痛者在吾身上。是色者顯吾目前。若能不忘心痛。如病在身。呻吟之聲。無非道之聲也。若能自見其色。則赤子之心。一片純誠。吾常樂之已。故夫談道者非不多也。而聽者非不屢也。但能上口而弗切身。是以道自道。而人自人。如風馬牛之不相及也。須知道在天壤間。古與今同。南與北通。高如嶽。不能隔。深若海。奚能間。此所以論道則至不一。論人則至不一。然以大道而貫通之。卽達乎南北。通乎廣袤。澈乎古今。輪乎中外。而方趾圓頂。而父慈子孝。而朋友信。而兄弟愛。而夫婦順。不待加以督責。各各自然從天性中流露。由心房内發出。無不知盡其當盡。行其應行。而不越乎藩籬也。是道者論其實。一言難窮。言其近。不過各卽各身而内省其心。復就其心而盡其性。又就其性而探其靈。一一深加討論。時時默而識之。身無虧而心自清。心清而靈自凝。靈凝而後性存。性存而後心通。心通而後身自入乎逍遙自在之域。富貴不足以範之也。天地不足以範之也。陰陽不足以範之也。七情六慾不足以範之也。貨利位名不足以範之也。身合心。心從性。性歸靈。而靈靈相續。與吾身心性扭成一團。打成一片。事至物來。則靈運神。神貫靈。靈盡吾性。性盡吾心。而共運乎吾一身。耳也聽之。目也視之。鼻也嗅之。舌也味之。ロ也言而食之。五臟六腑之四肢。及十二經絡之髪之膚之血之筯之骨。各各序接吸啣。無所錯而各得其位已。此何故也。乃身心性靈之本具本能。實道之自然而然。毫無勉強者也。收而爲一身之修。則是安於自然。推而爲度世化俗。展而爲體國經野之䇿。莫不由忠而恕。一以貫之而爲天地之經義。人物之模範。古今之定義。中外之凖則者也。然道固如此。而修人之修。能自本身作則。由天良發出。由眞性推化。由至靈施運。則一生之當盡於個身，於家中，於邦國，於天下。及夫種種之幼學壯行之各責任分位中。盡而無遺。則身行者心無愧。可以對天地。可以對鬼神。可以質諸古今 中外之聖賢豪傑。然眞實處。實吾一身眞誠之修之一種大表現也。不如此修。不如此悟。不如此盡心凝靈。不直從天性中做事。獨執吾之能誦也而爲道。泥吾之能坐也而爲道。則愈修愈遠。愈談愈離。而仍欲其身之能成。心之能平。性之能返。靈之能凝。生而爲至人。化盡一世之劫。沒而爲仙佛。而躋於天籙。吾恐其必不能也。切囑誠心各修。莫作口頭之談。紙上之文。徒能坐誦以自欺。則善已。切切加悟。港院位址。跨乎華洋。而院内各修應擴大而謀。襟胸抱乎中外。何以如是。道以人弘。况道在於華。五教主是大明證也。然地異而俗亦不同。是有異者必從乎同。是有同者必化乎異。然道不分中外。不別種族。而政治不同。俗尚有異。所以倡道之欲其推展者。非以此而加悟焉。而慎行焉。以誠相與。以形色而壯觀瞻焉不可。然非故取乎此也。乃以地域人情之不同。就中而展敷大道。俾成大同之風。有不得不如此者焉。此點各各知之深而曉之屢已。然所以數年來。仍未見其別有天地而放光彩者。究係何故。要言之。蓋於修未眞切。慈欠擴大耳。哈哈。然則修者。不可執修。亦不可徒修。執修者泥。泥則滞。滞則塞。塞則閉。閉則不通。己先不通。而欲人通。欲由中而化外。未有是理。徒修者欠誠。誠有不足於己。胡能感化他人。設有人焉。執而問之曰。道究如何。院立如何。内行何事。其始何名。其終何歸。修有何益。坐有何効。會旨若何。慈有何益。種種意旨。吾恐不能隨機應答。内不負心。外以宜人。足以發揚道旨與卍徽者也。職是以求。則院之所以難發展。由中而達外者。良由修功慈施，多有弗圓滿之處也。雖然。將若之何。卽不外精益求精。更進一歩。不特升堂者。可以入室。必一度者進於二。二度者進於三。三而至於大化。則吾不知有吾。不知有天地。不知有中外。來者來而去者去。來去自由。吾於其間。如日月之照臨。如時雨之降。如和風之吹。而彼之來去於吾院會之間者。如暑者之入蔭。如渴者之得水。如入寶山而各有所得。無一不詠而歸。並各相傳於不自覺之中已。果如是也。院不求其存而自無不存。會不求其在而自無不在。道不求其弘而自弘矣。慈不求其普而自普矣。猶如春潮帶雨。猶如賈者信用之昭著。猶如旭日之初升。無不蒸蒸日上而無止境也。各各泯相以求。自不遠矣。本院會各掌監職修幹事等，不曠厥職。各盡乃心者。前已屢示而得其寵異。須知受寵若驚。道祖曾有是言。夫有寵者。何以若驚。此眞誠修人所以不敢自是而居功之處也。故得是寵。更加警惕。勿荒勿怠。勿談人非。須思己過。如是而各明其職責之所在。各盡其心之所安。愈寵愈慎。愈慎愈虛。本職居掌也。亦忘爲掌。本職居監也。亦忘爲監。謙己下人。卑以自牧。口出言而頤含笑。目將視而顏先和。平易近人。樂與衆處。而各各朝夕之攀談者。乃意相得而心相印。一日不見。如三月兮。保合太和。無有相間。同冶於一爐。同坐於春風。大化無遮。而道慈之適。有舉也。自然一唱百和。衆擎易舉。和哀共濟。而期其成功也。院會之首領若是。而相演成風。各務之進展 。大化之宏敷。必指日而待之也。本院會各掌各監及各監理各主任各幹事等，於六月中心漸和而氣漸平。修漸進而候漸增。更一切平等。無有高下。妙諦將入乎心也。清靈將聚乎頂也。化力將達乎極也。現象顯然。吾故有言。但修無止境。道無止境。進一歩又一歩。悟一層深一層。修到無無。進到極詣。仍時抱戒慎恐懼之心。則庶乎不遠已。各各展大心量。豁開慈行。置身於道慈。拚一審死去活來。犠牲一切。化盡浩刼。度盡迷人。看當下効力如何。看後來結果如何。如救蟻者。如埋蛇者，尚得军相狀元之報。吾今立萬載不朽之功。其紀錄之實功。無窮之福德。實有不可勝言之處也。各各現出赤誠。以奔前程。吾嵒願孰鞭於後。判單弟于蔡通一馮悟剛等擬請領聖像一尊至家虔誠安奉日期時間伏乞 判示二子此舉。足證眞修。足証盡力。一像也。而靈在。而炁聚。而光發。而刼化。而祟沒。而魔除。而延年。而益壽。而先靈超。而功候增。像在道在。 道在修在。一身與九族與鄰右。莫不受其庇蔭者。虔心請供。甚可嘉也。特各照准。下望最宜。并各加妙靈三度。記功一次。記遵。弟子武匯泉蔡榮業馬鳴鑾請領經賜名三子誠心俱現於行爲間已。須知坐不可缺。 慈不可後。 自然歩先覺之後。而悟先覺之先也。按年賜名。猶麟猶象猶驥。經於朔日領。各各記遵。      己卯年八月廿七日戌正統科            之吉 斐修 恭侍老祖訓。青青玄玄。靜静堅堅。一放一卷。不言而言。渾渾穆穆。息息止止。不出不入。弗慮弗思。一大平平。何境何界。一即一離。朗豁忽開。其幾斯微。其靈斯蘊。其機洋洋。旋轉弗已。玄之又玄。衆妙之門。能得止者。是入乎初。能入定者。得初度餘。能得平者。是初度端。由端漸進。息歸於志。志方有之。息亦隨之。息一歸平。平中顯輪。輪復有心。心外似輪。輪内觀心。心生乃輪。輪運乃心。輪輪見心。心心見輪。始而一心一輪。繼而三輪三心。互根互生。於是輪輪心心。心心輪輪。上下四維。彌輪無間。洋洋乎莫測其始。莫究其終者。無非一心一輪之現形色。而爲乾爲坤。爲天爲地。爲人爲物。然心固有心。輪固有輪。當未分輪時。已有其心。當心未現時。已現其輪。溯心之原。追輪之本。不外一炁之主力。一靈之化運而已。故夫吾經 。乃炁解靈化之所成。本無言也。故曰意旨。本無經也。強曰眞經。本無詮也。強曰眞詮。善悟各子。參悟真經。先觀意旨。意卽音心。誠而有物。斯物何物。自無而有。既無既有。乃修乃輪。轉化中間。幾微澈照。內觀其心。無心而心。外觀其形。無形而形。遠觀其物。無物而物。故於此有無間。生出端倪。故名曰始。其始滅時。又名曰終。據實而論。何有終始也裁。經曰水輪。又曰心始。可以知道本囫圇。有心卽始。心者。交感互現之中極。如畫十字交點曰中。中卽心也。故輪者以中相轉。是得水輪之妙。然心無定。而中無定。無定而以心定而孰中。則中者於不定中。而各上合天日。下契人情。故曰，中者，天下之達道也。所以謂達道者。無往弗通。無往弗利。美在其中。世初維黄。黄中通理。虛而應機。實而應物。處乎外者順乎原則。納諸内者一片清靈。消息之生。相交而然。然無物已。何以曰交。雖無其質。中有虛實。虛實相感。變化出焉。變且化處。有物生焉。曰陰曰陽。曰剖曰判。曰兩儀。曰四象。曰八卦。曰天地人物。無非由虛實之間。一息一 消。一分一合。一卽一離。一放一卷。一往一來。而物物生生。各自此而有形色已。此形此色。繁冗乎兩大之間。紛紛藉藉。由無始以來。不可勝數已。追論其源。探索其微。固如是也。然人之為人。爲天，爲心，爲萬物。同一炁靈。自然而然。始云夫修。獨是人稟至全。而性至活。活之一誤。鬆而生懈。懈於其中。而輪錯。而心紊。輪錯心紊。水失其源。失者流斷。流斷者澤涸。故用心於其間。欲斷流之復續者。非自反諸己不可。然則自反者。自目始而視收。自耳始而聽反。自心始而心降。自腎始而精足。自肝始而風息。自肺始而魄化。五行渾化。一氣貫穿。而氣自交。而氤氳相感。由一滴之珠。而生各物之質體者也。天人一體。就一人之小天地。推天地之大人身。化力同也。就一身之中氣。觀萬物之情性。當然一胞所化。一氣所呵。未有不同。故修人具痌瘝之懐。抱仁義之心。生者同情。禍者同悲。慈生心中。盡茲心也。盡茲心者。水輪之擴運也。一輪之運。衆輪齊轉。一靈既感。衆靈悉知。是曰囫圇氤氳。無有絲毫之遺漏。無有絲毫之錯境。寒則寒。暑則暑。春則春。秋則秋。一起一伏。誰生也是。誰滅也是。一是皆是。無非非是。一道而全輪全心。全心全水。並無分乎彼此爾我之別。如輕養化水。輕養失而水生。如水化汽。水失而汽現。其原之寓乎所化之形之體者。未始不全也。理至顯而易悟。獨人靈昧蔽。心境難開。是以固有者。不得而知也。由坐而平。由平而定。由定而默。默定水生。又復乎其固有水輪心始之象也。吾故曰。坐者求放心也。人心由平而定而默。卽放心也。心放者。萬慮止。萬緣息。萬相滅。一息之眞機。油然而生已。此生似動。然動乃機發。機發卽輪之轉。輪轉心開。心開火降而水升。妙運之微。從茲而顯其功用已。大智圓明。普照靡垠。一身之七滙八囘。日月之爾來我往。天地陰陽之闢闔自如。自然而然。莫知其所以然。得之者。大而運用於經綸。小而獨善乎一身。莫不自用自樂。取不盡而用不竭。各各善悟而默修。未有不自得者也。切切是嘱。在今港院。負三大責任。一曰母院之建築費。吾期於各掌監職修者。在六萬元之譜。以此處交通便利。商業發達之故也。此指共同而言。若個人有獨負一宗過此數者。吾後自有相當之位置。知之。二曰本院之院址。此地地屬華洋。人雜歐亞。而欲道化之推展。當然有相當之地點。建築美麗之樓閣。以起中外之觀瞻。而生敬仰之心。各各量力捐助。莫使稍留餘力。知之。三曰常壇。壇之大用。重在聚靈而化私。靈聚者私自化。若一暴十寒。未有能生之物。各各有始勤終惰者。或有始無終者。皆以無常壇而靈散私擾之故。各各卽刻加議。以候判示。知遵。母院建築及本港建築兩項。籌畫巨欵之辨法。以前各議。未有不妥之處。但稍緩時日。自心揺惑。以致魔祟乘隙而入。至大功幾敗於垂成。以後發願各子。既自决數目。須入册。卽交籌備處存蓄。並具疏吾案前元之。領一杯， 以記汝功。記之。覺生運化帷幄。巨細無遺。内外無間。大方無拘。是道材也。特賜三等道寶 一尊。加清靈六度。知之。昭璿勤勞斡旋。期化大昌。一心所契。未爲不切。須一氣渾溶。泯人我相。自然打成一片。而竟不世之功也。特加清靈六度。紀錄三次。知之。智生倡坐興慈。各具眞誠。但須於空曠處着想。自能港星兩院。一致不歧。衆擎易舉也。切切是悟。特加清靈六度。晉天爵一等。知之。漢得眞實任事。毫無搖惑。須知由己知人。由人知事。無非以誠相感。是者是之。非者默之。自然久久知心。而各各反省也。特加清靈六度。晉天爵一等。記大功一次。知之。盛嘉眞誠出表。平默宜人。功候日進。將來靈光一闢。自有異境。特加清靈六度。晉天爵一等。記大功一次。知之。乾六修坐日新。候進者靈自圓。但須多立外功。以補不及。自自有所悟見。得獨知而獨樂處。勿懈。特加清靈六度。晉天爵一等。記功一次。知之。吾去。留慧徒。四度侍。慧聖自妙山囘師曰勿以機關視吾壇坫。當然各從事者。無以權利向吾職責也。上而掌監。 下而衆修。乃同爲道為修而來。卽或負有專責。逐日服務。必須住院。不可於議定之津貼外而生希冀之心。切知人雖同等。而境遇有差。各各安心服務。而掌監等自有相當之報酬。各各知之。智性夙慧猶昔。不敢懈於坐參。實可嘉也。能於内外兩功。各更進一歩。自必悟出妙諦。成爾智果。切切慎之。加天靈六度。記功一次。知之。智發悟有是處。然自是則非。須安分守己。無令外馳。乃能歩歩有得。可以釋疑。特命加天靈六度。記功一次。知之。曜韞性情平穩。汎愛知仁。且對道慈。兩能盡力。實不可多得之佳弟子也。特命記功一次。加天靈六度。知之。智劍果克順機無逆。自然責文勝文。責無所曠。硏訓亦可能勝任也。切切留意。特加天靈六度。記功一次。知之。材良眞良材也。能内外猛進。不落人後。將來嘉果自到爾身。特命加天靈六度。記功一次。知之。悟通果有所悟。果有所通。自然大道無二。五教一家。能善悟不滞。將来通達領會過人。而目默契於心也。特命加妙靈三度。記功一次。知之。通一者。一以貫之也。眞誠不欺。人所共見。能擴而充之。將來與草堂各弟子。均爲肩吾道之重要份子也。甚可嘉慰。特命加清靈六度。記功二次。知之。判單1. 弟子覺生建築道院已同榮益建築公司議訂價值港幣柒萬弍仟元訂立合同應於何日開工伏乞判示果無疑義。卽於戌月望後一日起工可也。記之。      己卯年八月廿八日戌正統科            之吉 斐修 恭侍尚真人訓。今次開沙。雖屬佈團赴渝過此附帶之事。然各修因硏經而驟開心靈。大動慈念。堅爾修候。漸已活躍於身心也。師靈甚慰。特命凡近來入修各子。及十日後之入修者。無論老幼均准排名。而未及十五歲者。暫免領經。即刻宣佈 。知遵。院内重要各職。除掌監及五掌院籍外。莫若統藏，統文，統莞，三職。乃以此三職者。一屬管理財政之入出。非心性純潔。毫無貪吝者不可。一屬担任文件。非文靈通快。富有學識經騐者不可。一屬統筦担任一切襍務。非長於交際。善於應酬。老成諳練者不可。故無論何院職方。必經各掌監共同推選。再呈壇判後。方遵守受籍而負責。尤須常川住院。以專責成。此三職者。各掌監切須留意。勿忽。知之。天德功有不負於心之處。然自茲以後。對修養固不可間。對於母基及港院之建築。尤爲當務之急。切莫後人。以趕前程。特命加天靈六度。記功一次。知之。悟剛於處事對人。常恐有愧衾影。擴而充之。是仁心之發端處。須善悟申棖之章。則宜知勉已。特命加天靈六度。晉寳一級。知之。在成務本窮源。知道本自然。慈盡茲心。合而爲一。動静咸宜。甚可喜也。特命加天靈六度。記功二次。知之。立恒知三十而立。勇猛進展。恒久不息。無有不見功之時。果然由堅誠而至永永如是。何有難關以阻我哉。特命記功一次。加天靈六度。知之。昭惠加天靈六度。記功一次。知之。聰慧過人。心靈敏活。且善於應付各方者。智情也。果克勿搖爾神。勿傷爾靈。勿戕爾精。勿蔽爾心。將來之肩道立功處。定能駕他人之上也。師甚喜。特命晉天爵一等。記功一次。加天靈三度。知之。洋性直爽靈通。善於交際。且於進退維谷之時。能仍然神會而上接清靈。出刼脱數。神色自如。此亦難得之佳弟子也。師命加派爲本處常務副監理。以示寵異。而他職仍兼。並每月貼數與情子等。切切凛遵。知之。細察各子自半年來。各明修旨。經此次福掌之導演。尤覺道不遠人。人自遠耳。反身而誠。樂莫大焉。靈無不凝。意無不誠。功莫不立。甚可嘉慰。師命凡來侍壇各職修等。一律記功一次。加天靈三度。年逾耳順者。特加健靈六度。賜統寶一尊化服。以助修程。各各知之。佈道團到港。靈聚心契。其間之意見。不知泯去多少。其間之功候。不知增益多少。其間之浩刼。不知化弭多少。乃以到處師靈常照。諸天護法。是以有此無形中之化力也。師命中掌加妙靈十度。記大功三次。晉天爵一等。福掌加圓靈十度。記大功三次。晉天爵一等。知之。大益各加妙靈十度。記功一次。知之。吉修侍科甚勞。特命記大功一次。加妙靈十二度。知之。以後中掌專負勸募之責。而財政之管理。實付大益可也。報告書福掌草創。 中掌勘閲。亦付大益清抄後報。良以身負重責。兼任瑣屑。師實有不忍過勞之處也・切切悟默・知之・起行日。俟川囘電。即可擇輪開駛。無有不順之風也。知之。師命大衆擇期聚餐一次。并攝影。與訓文印佈。後附職方表。記之。判單1. 弟子覺生爲昨日奉 訓以本會無常壇而靈散各各卽刻加議以候 判示等諭弟弗子等當卽集議遵設常壇其纂方人選擬函請母院何素璞統掌列目呈請判定常壇指導。誠要務也。既經公决。不必先函商母。師早有成命。即派咸智來港侍壇。智子習静養靈。期已屆滿。年壯而靈充。性和而氣平。實堪勝任也。如港處有襄。亦可同侍。不然，由母擇一人。亦可。各各記遵。大事不决。必須請乩。若非然者。生，璿，得，盛，六，韞，各掌監。加議卽可照行。若非關道慈者。均照章免呈。記之。守沙仙林傳訓。福掌硏經。情子筆錄。畢時。細加校訂。坿訓文後。記遵。     己卯年九月初三日戌正統科         之吉 斐修 恭侍覺透者必自濃轉淡。知果者必不敢造因。觀世人之擾擾攘攘。均爲何來。思其心之所注。不出名利。所謂日十二時。所作何事。捫心自問。未有不惕然自懼者也。何則。人之一生大欲。不遇溫飽。然既足其欲巳。則以外之思求。多屬造因之舉。因造於先。果受於後。此亦必然之理也。然既受之於身。再求脫離。恐亦甚難。是故人生於溫飽足欲之餘。總須思人之所以爲人之處。必別有一種出乎温飽之至樂。以更具有不可思議之尤樂而永樂之事也。善悟者自有所覺。能覺者自有透澈之處。果能悟自吾心。而更有透澈者。則於世間之一切紛華美麗。皆不足以擾攘吾心。卽僅足一生温飽之各事。不過安然順命。而不敢稍加強求也。不強求者知命。知命者大覺大澈。何事撄心。何事縈懷。淡泊養志。寧靜致遠。卽陰陽之剖判。世道之否泰。凡關乎吾心一切勢利之計較。盡隨流水東去已。夫如是者。宇宙，吾身也。道化，吾事也。一夫不得其所。吾罪也。自氣血運轉而外。凡一草一木。一水一石。莫非天地之精英。卽莫非吾身之所備。知慎乎己而恭。必對乎人而虛。一虚一恭。大道之靈卽寓焉。仁民愛物。展而至於兩間之胎卵濕化等。莫非吾胞與之痛癢相關。尚復漠視。未之有也。故大覺者，先化天下之蒼生。蒼生各得其所。而後吾心安。吾定。吾欲足。然一生之所謂溫飽者。自不慮而獲。不謀而成。試觀自古之達人。誰不離此而別尋眞樂。方可以不先人而人且先之。欲後人而人皆後之。是何故也。乃以人者。心同理同。氣氣相通。通其心。貫斯理。彼且舍己從人。而樂天下之所樂。憂天下之所憂。則受其薫陶。蒙其褔澤者。能不共尊共仰。而咸與其樂也哉。但此理非悟道而切於修者不明。然所謂眞樂者。於人生之大欲外。將何處尋之哉。各各身有精乎。各各心有神乎。各各身有氣乎。各各欲將此三者。聚爲一處。凝成一團。身沒而永存乎。此不必加問於各子。大概無一人而不欲者。然則欲圖修己。果爾亦樂乎。不特樂。且爲眞樂。不特眞樂。且爲永樂。此樂之樂。勝於温飽遠矣。不可以謀得。不可以巧圖。世之魯者得之已。曾子是也。世之愚者得之已。顏子是也。世之清眞者得之已。回是也。世之慈悲者得之已。佛是也。世之信仰者得之已。耶是也。世之靜者忠者得之已。道儒是也。此數者。竭盡一生之精神。結爲沒世之佳果。眞得永樂而無已者也。各各思之。若僅知重一生之温飽。且於温飽外。巧謀以圖娛樂者。轉瞬而悲喪哀悔隨之已。尚可以較誰負誰勝哉。切囑各子。於飽食終日無所用心之時。靜以養神。平以鎮氣。和以養精。自然無是無非。逍遙安適。由適而恬。恬而彀。彀而接。接入乎適。適適自如。如如自得。身若無。心若去。精若化。氣若冲。惚惚恍恍。時有時無。一片清靈。隨心上下。不知有吾。不知有天地陰陽之範圍。眞聚眞凝。一入一出。一闢一闔。耳不動而動。目不靜而靜。與天地合德。日月合明。鬼神合吉凶。先天後天。囫圇一運而已。此温飽之我乎。抑眞樂永樂之我乎。各各默然神會。自得其意。吾言至此而止。切切尋味。勉之。槎濟住港助理。已有日已。心明性活。口爽氣直。得爲友者。其益多已。輔仁之處。當然各各盡知之已。但未竟全功。尚欠圓滿耳。後自努力。不可生懈也。特命加天靈六度。記功二次。晉天爵一等。知之。引肰望道甚切。肩慈甚力。師早知之已。後須一致前行。莫稍因循。無不上達而成正果者也。加天靈十度。記大功一次。知之。元子修無倦。而坐無間。雖曰未得。然期不遠已。須知道無止境。進無已時。內外雙進。未有不成大望者也。總須善養善悟。并引化他人。無着偏急。斯可已。特命記功一次。加健靈十度。以助轉機。知之。凡對慈盡力盡心者。師命均分別紀錄。記之。辦事處各職。頗知爲已服務。各各命加天靈六度。知之。今次母基之建築。大功之成。端在港星。覺生，智生，漢得，盛嘉，曜韞，等。總雖立定脚跟。不稍動搖。三月內生六等赴星一募。以竟全功。化浩刼於無形。樹慈功於不朽。吾師自佑爾福爾。並有後示也。各各眞誠前進。知遵。特命加派覺生爲道慈統監。漢得爲華南道慈副統監。智生，盛嘉，曜韞，爲道慈副統監。各各和衷共濟。以成母港之兩基。知之。今次母港建築兩費。凡助欵百元以上者。紀錄一次。三百元以上者。紀錄二次。五百元以上者。紀錄三次。千元以上者。紀錄三次。加天靈十度。三千至五千以上者。超升先靈一代。晉天爵一等。各各切悟。記遵。嘉掌，良掌，首先倡道。特命加圓靈三度。記大功一次。各各知之。加派六掌爲華南道慈統監。璿掌爲道慈副統監。各各知之。生六各掌赴星募欵時。師命各派護法二名。給川旅費千元。以供應酬。記遵。判單1. 昭璿等奉八月二十八日 訓示特命凡近來入修各子及十日後之入修者無論老幼均準排名等諭遵卽依照定章按求修人年齡大小爲先後順序排列是否有當伏乞判示祗遵凡今次排名各子。十五歲以上者。均派爲道助。卅歲以上者。均派爲道贊。五十歲以上者。均派爲道參。知之。弟子覺生等以院處兩方經費每月需用七百餘元開會提議公決由本會職修各方捐助擬以五字爲恭寬信敏惠分別次第由五百元至一百元任填一字以定數目惟各掌監各職修境遇不同何人應派何字伏乞判定遵行哈哈。所慮是。所議切。以後各掌各監各職等。均當認一二三等。修方均當認四等。果誠而無力者。不認亦可。卽勉而盡力。以惠字定之。各各量力勿欺。是要。弟子覺生等前日遵 訓提議推選住院統藏統文統筦三職惟因人選尚須商酌且現在本院亦無住處決議應卽仔細斟酌人選俟新院將屆落成時再行請 示是否有當伏乞判示甚妥。思其意以待後示。記遵。知之。弟子盛嘉疏已恭元哈哈。已判。但先靈惠。原無苦惱。且爾肩道行慈。不稍後人。當然功達於上也。特錫惠子爲鳳縣化刼城隍。知之。爾母已有封號。後隨惠去。知之。餘悟訓意自明。若爾誠者不多也。故特示。知之。特一目 弟子覺生等前奉 訓本院成立常壇纂掌已蒙派定咸智至纂襄一職就近亦無其選擬請一併轉函母院物色一 同來港至宣錄二職卽由本院選擇是否有當伏乞 判示所擬甚妥。卽照行可也。知遵。本院會各職中尚有未詳示者。後開常壇時。自另有所判。記之。凡此次所派各職。繕單函母。呈正後製籍。到授可也。知之。派纂目亦速函母。正後轉知照行。知之。佈團到渝時。休息七日。卽開統。記之。吉修貼，照潔性例分贈可也。知之。訓和掌細加校閱方可付印。知之。但於印時。本院各掌監可再加校對。不可任其錯訛。記之。凡所助各欵。港以港幣。各各記之。五日內中福二掌再與各掌監加議一次。妥後函母。知之。佈團西去。須携藥一大宗。以備渝隊之救濟。知之。此亦先電渝。知之可也。      乙卯年九月二十五日戌正統科       之吉 斐修 恭侍孚聖訓余將開耳目。舒神氣。窮九洲。覽八極。求眞訪道。借冥冥而問空空。以完此微生。佘又將謁至人。尋雲芝。覓石髓。吐納鉛汞。錬吾眞炁。以了此大事。然有志者竟成。存誠者必得。總須切悟。道之委也。虛化神。神化氣。氣化形。形生而萬彙以塞。道之用也。形化氣。氣化神。神化虛。虛明而萬彙以通。故聖人窮夫通塞之本。得乎造化之源。於是借形以鍊氣。錬氣以歸神。鍊神以還虛。虛虛生實。實實應虛。乃若是而形神一氣。空明如一。得其一而萬事畢。凡一生之所欲了。及畢生之所大欲者。均一以貫之。則身之所在。道卽在是。心之所通。道亦在是。不言而應。吾心通也。不問而知。吾心喻也。隨遇而安。履囂而靈台寂若。無有遷流。處僻而眞性冲融。更無枯槁。天運四時而弗勞。天心閒也。人修大道而委蛇。人心存也。人法天地以順則。故風雨陰晴天地之變雖異。而天地之所以爲天地則一也。人世之紛擾雖多。而人心之所以爲人心則一也。抱一而機息。息息而光囘。凡所求者。不待啓口。而天心已答之。如紛紜噪襍。卽誠意以待。亦隔如九嶷。由是而明夫道不遠人。人自遠道。果克近修諸口。而口過無。修諸身。而身過寡。修諸意。而意過除。故非禮勿視聽言動。且於身心意之間之視之聽之言之動。無不各由中出。外應乎事。而各中乎節。是以一喜也。而人天皆爲之喜。一怒也。而鬼神悉爲之怒。且不徒有此喜怒也。當喜而天朗氣清。世宇寧靜。當怒而烈風迅雷。山崩川竭。一氣也。天地萬彙無一不寓於此中。故志修眞子。果欲究大道之源。必自一身始。故曰，自天子以至於庶人。壹是皆以修身爲本。悟不得眞。心先自擾。心一有擾。在水涯則虞魚龍之擾。處空谷又生虎豹之畏。然非物之擾。乃中眞未臻恬定之故。如是而反身自省。且證諸古人。凡希聖希賢之輩。無一不自己身立範始。己範立而立人。己達而達人。己度而世度。故日，身修而后國治天下平也。老生常談。世多厭聞。然工之子恒爲工。士之子恒爲士。此可知世世相傳。以道者必守道。以經者必窮經。以金者必多富。勢使然也。而倡道興慈以身作則者。能弗爲化力之宏。觀感間更易於此數者哉。切囑各子。切勿責人。先自問己。果一言行。一默止。俱足以爲範於世乎。果爾則道在是矣。卽是而耳目開者。自吾心開。神氣舒者。自吾心舒。九州八極。可以神遊。至人可以靈會。雲芝鹿啣來獻。石髓湧流於壁間。甘露生於舌底。至道生於一身。樂而不知。不知而樂在茲已。切切尋悟。且勿一涉他想。則胚胎一立。萬化從此序接吸啣。生生不息已。切切思悟。林子裘謀。來何晏也。前在鷲嶺一晤。轉瞬已百有二紀。當時有所悟曰。摩訶續摩訶。息息存至樂。世間紛紜事。一切等浮波。言下大悟。然有自矜意。故再墮紅塵。又加錘錬。須自茲守而勿失。猛立功行。以補前程。前名稀希。今仍之。師命特准卽日領經。並加派爲名譽慈監。以示寵異。知之。生掌此次赴星。頗負辛勞。然結果之收。大覺有益。以心印心。各職修等多表同情。此乃以誠相感之效也。後須再加努力。以成母港兩築之基。則功之所樹。靈因以凝。必邀以後之大果也。甚好甚好。師命賜酒一杯。以增修候。加妙靈十度。以壯清充。切切空聰自俁。勿涉矜持。必事事如意。而人皆取法已。思之思之。於今華夏紛擾已極。重重幽昧。無人不曉。然浩刼化弭。晨光已現。故吾師於若難中。緊急內。示各修以化弭之策。在內養靜以制動。動制而危安。在外立功以感人。人感而和生。和生而戾消。此中微妙之幾。各各能善體斯旨。內修不間。靈通而心明。外功盡力。心平而神佑。内外一致。不稍欠缺。化有化無。其在斯與。然就地而論。苦樂懸殊。華北各地。流離何堪。而母築大工。實難再責。然事關化弭。一間則霾霧黯黯。刼數又增。不間而光華將復。浩刼以消。不得已特命福中等冒險來茲。涉水跋山。各子奮而忘疲。何心何力。各各切須體思。故辰光之建築費。在師意半數注於港星。半數責在川貴。切望港星兩院各掌職等。善體師意。竭力以籌。後閣工竣。而各掌職功居首已。雖曰，各不要譽。而功駕羣院之上。亦不能不特錄天樞而註琳瑯。並入位慈勛也。吾言及茲。不覺一則以喜。一則以懼。喜者何。出迷登清。卽在此舉。懼者何。良機在此。猶多不悟。切囑各子實實量力。以立此功。果克猛然自憬。世間無物不空。况茲流動之資。百年一易。昔日梁上燕。今不知又向誰家巢也。九牛一毛。在各子中爲數不少。切身加悟。勿泥迷途。知之。前訓生掌等赴星勸募事。切勿畏難。誠以相感。豚魚可格。况各係師門之佳弟子。能不因緣生感。以符自石門重來之旨乎。港星兩院各掌職等。均切悟會。知之。師命加派覺生，智生，乾六，盛嘉・曜韞。爲母基建築華洋募欵專員。各各以後善加勸導。知之。此職不授籍。知璞宗等。復函致賀。記之。加派通一爲港院慈幼院主任。智情爲副主任。各各加悟。自明其中之意。知之。世刼煩苦。波波繼起而難平。關懷者孰弗深憂。須知日往月來。卯木知春。曙光一失。機現於辰。各各明默加思。自得其由。知之。佈團西行。機正良好。速購輪妥駛。無日不適。但福掌須多多偏勞。母來者 亦當負之重責也。至渝時。中和共肩道慈。如中掌神疲時。福掌代爲宣告一切。大益須專司欵文。有謁拜接洽等事。中和代表一切。而院會各務。如有不合之處。須按則畧示。不可過事推求。與人以難堪也。總須量大而心細。言切而意眞。從容溫和。漸漸趨中則已。其間自與人一模範。切切記遵。妙益發願自費而來。自見一志肩力。除記功外。凡非車輪之費。均歸公用。中和等記之。判單1. 佈道團弟子承中等奉聖像四十尊嗣後不值壇期若遇有職修方弟子虔誠懇請供奉者可否卽准請領之處恭請判示祗遵後有常壇時。均歸壇示。無壇卽開掌監會議。卽可特准。各各記遵。知之。弟子洋靜擬趁今日壇期請領聖像一尊囘家虔誠供奉可否准領之處恭請判示祗遵甚好甚好。卽特照准。知之。佈道團出入各欵。以後須統報一次。並准備戳。以昭信用。大益慎藏。記遵。佈道西去。各費不可過簡。以昭大方。記之。濟佛訓。爲甚麼來。爲甚麼去。爲一大事來。大事成。吾卽去了。如此來不空來。去不空去。哈哈。來去自由。無罣無碍。得其窔者。自在逍遙。曾見莊生夢蝶來。又曾見鄭圃花繁開。鏢緲遙裔。一矗清風達天台。倏然而去。倏然而來。囊括宇宙。包羅天維。周流八荒。達乎九垓。有覆有載。大小並育各無害。運寒暑。穿坎離。皆自一氣一息善栽培。一去一來。各順帝則。毫無碍。此時何時。此事何事。夢醒時。但覺清風拂面。如醉如呆。哈哈，講道甚難。宣道甚難。講玄理。則中下者啞然笑。講因果。則上乘者又厭聽。如是者。不得不轉換音調。見甚說甚。好貨好色。善說善推。均無碍於王。然則見仕宦。則現仕宦身以說法。見童男。則現童男身以說法。無說可是。又更無說可非。祗求於事有濟。中亦可。曲亦可。正亦可。顛亦可。故曰，以顛濟顛。顛而有濟。則顛不顛已。哈哈，是是非非。都不管他。求無心而化有心。如上而已。別無甚解。哈哈，來續一段。非無因也。各各思之。仁道，閱人既多。歷事亦熟。當然對於道之爲道。洞澈靡遺。况在港主持大體。無不竭力。擴而充之。可以達四海以度羣黎也。師極嘉慰。特命加天靈六度。紀錄一次。晉天爵一等。以示寵異。知之。明午中和備筵以賀生生等之募欵職。記遵勿忽。且思其中之意。知之。携帶藥品。再加一倍。欵由智生商同天德墊借。到渝時定期歸還。生德知遵。守壇仙湯奉命封壇。守沙仙林奉命潔案封沙。院監備簽可也。    謹遵 訓將福掌和所演講之經義。隨時筆錄。彙集附後。 智情謹識    經語欲參眞經。須先明參經要訣。要訣維何。即眞經末頁經語  慧聖所傳述者是。如「爲引心入靈。悟囘先光之本」。「不可自是。更不可捉摸實理」。「是在善悟者。去矜，去躁，去急，去偏。默然神會」。「不硬從實處尋字字句句之眞義。而後眞義自在圓充之中」。等語。今分釋之如左。(1) 「爲引心入靈。悟囘先光之本」。此兩句總要細參。先光者。卽先天炁靈之光也。引心入靈以悟囘者。心之虛靈。絕不敢有絲毫妄用。如未集所謂眞竅旋陽返陰。不使虛靈一纖之末。入於光覺靈化之炁海是也。坐功功則，所謂求放心者。始平而終於默靜。不與實功之求放同解。只要能將心放下。當下就是。更不要捉摸。捉摸就難放下。放不下。就憧憧往來。不能悟囘。可知引心入靈者。漸漸心與靈合也。若少動妄念。卽失引心入靈之功。(2) 「不可自是。更不可捉摸賣理」。有自是之心。則靈輪卽成爲昧輪。因一自是。便犯了四誡之矜字。則躁也，急也，偏也。亦從之因緣而生。到底無有是處。而悟境絕不能開。(3) 「是在善悟者。去矜，去躁，去急，去偏。默然神會」。 不自是。又不捉摸實理。亦可云善悟矣。然須時時刻刻。深自歛抑。去其矜躁偏急。從平字做一番刻苦功夫。平既有得。默自可致。既得默然神會之趣。則鳶飛魚躍。上下察著。是知所謂會者。非先約之而後來會。原來百體之神。一氣所穿。不待約召。而自然一放一卷。於一氣大化流行之中。凑泊而來。是來也。卽如來之來。奚以云然。心本無形。神本無方。何去何來。既無去來。心自常在。神自常會。若不常在常會者。是心有所蔽。神有所馳也。功至心兮常虛。神化无方。自能引心入靈。悟囘先光之本。而得如如自在之妙。亦卽悟證如如不動之眞境也。(4) 「不硬從實處尋字字句句之眞義。而後真義自在圓充之中也」。 眞經不是一種訓詁詞章記誦之學。故硬從實處尋字字句句之眞義。縱慧過顏閔。亦容易犯乎文字障與理障。如大海撈針。茫無所得。必也虛心善悟。時時體騐。不自是。不捉摸。反身而誠。卽此而在。久久體騐。所有經中眞義。自能於不知不覺之間。得之於圓充之中也。書曰。惟學遜志務時敏。厥修乃來。允懷於茲。道積於厥躬。此乃是眞誠之學。而自性靈中流出者也。非由外鑠我也。若不遜志時敏。常應常靜。以鎚鍊此炁泉之本。或牽於文字障。或陷於理障。安得溥博淵泉時出之妙。是謂盲修。更安得允懷於茲。而默契眞義於圓充之中也。此章内有「皆從石門本經抽出副冊」一語。此云副册。乃對石門本經而言。石門之本經爲正冊。而此太乙北極眞經。乃爲由石門本經抽出之副册。非謂此經爲正經午集之副經也。蛇山在何處。無可考。「未讀書者。得人ロ述。尤易貫澈」。數語。幸勿視爲無稽之談。如六祖慧能。不識一字。竞傳五祖衣鉢。是信而有徵者也。且石門傳經時。言語未備。文字未著。全以心性形色感化而成。不可以爲無稽理想之說也。(見亥集定疑)。由此證之。可以知不讀書者。得人口述。尤易貫澈。非虚語也。    首錄首錄渾括眞經十二集之旨。而爲各集之精髓。能將首錄參透。則十二集之妙諦。不難悟澈。首錄第一段功候。已透發三四度後之妙詣。所謂度者。非修坐須知内所謂四分爲一度。爲時間之數也。此度乃指坐功養候而言也。坐功功則。曾指出三度功夫。曰，得静默者爲上坐。次則氣平聲定。再次爲平。故午集有云。老人所定坐功功則。始平而終於默靜。午集正經云。三度前凝息養靈。清魂袪惑。六度前化形結孕。吾道六度功夫。始終不外平默二字。不過功候有次第。分而言之。初度是從平字入手。二度則氣平聲定。三度則默定矣。概而言之。三度前之功候。爲凝息養靈。清魂袪惑。六度前之功候。則漸臻乎化形結孕之極詣矣。息者。一呼一吸之謂。果能呼吸往來。純任自然。即得凝息養靈之入手功夫。漸至呼吸若無。是謂炁還元息。則緜緜密密。渾化自如。而魂自清於眞中。惑自袪於五內矣。所謂化形結孕者。乃眞炁成形。性命胥歸一致。與大氣合一而結精。卽氣一成胞也。由此而悟。可知虛實之間。鍊亡而有。有則恒存。存在氣包。氣包有存。而後炁充二奧。人卽離質而隨其性之所遷。無往非善也。所謂虛實之間。鍊亡而有。有則恒存。存在氣包者。氣包，天地氣形也。如 。有存之有。炁胞也。如 。二奧者，陰陽兩竅也。如 。正經午集云。道定於炁。息運於虚者。皆在能固吾 。而後能返至吾 也。是在各各能以二奧之 氣。爲收神蘊靈之基。而定游之功。卽基於斯。由此參之。能到定游功候。則即離質而隨其性之所遷。無往非善已。説到鍊形成氣。由實化虛八字。是爲修人之修程的要訣。形非眞炁成形之形。乃身形之形也。形何以鍊。首在鍊坐。坐堅氣固。而後精結。精結而後神凝。神氣扭成一團。則種種塵緣。都於刹那間化除浄盡。清静經所謂内觀其心。心無其心。外觀其形。形無其形。遠觀其物。物無其物。三者既無。卽可證由實化虛之眞境。心經所謂無罣礙。無恐怖。遠離願倒夢想。究竟湼盤。得阿耨三藐三菩提者。亦即是此等境界。斯時也。祗覺一片清靈。隨心上下。直晶自升。曲汚自泯。而臻乎上下圓虛成鏡之妙詣已。然此等工夫。非可一蹴而幾。由錬氣而至於成形。其間自有次第。巳集所謂一度有一度之屐相。必也一歩一歩做去。方見功候。切不可躁進。鍊坐至於悟證有得。而後知弗坐亦坐。則於動作語默之際。應事接物之間。漸漸於根塵因緣。不動吾心。不搖吾靈。不涸吾炁。而能隨緣不變。不變隨緣。卽臻乎由實化虚之妙詣也。眞經一切說法。乃眞實之學。不同記誦詞章之學。故不可以本經認爲讀本。是在心悟。身體力行。而致其實功。若道聽塗說。德之棄也。故曰，但求能悟默斯可耳。悟默功夫極密切。一點不滲漏。若悟而不默。念頭略動。則炁靈易走。易所謂默而成之。不言而信。存乎德行者。洵足以爲証明也。先天功夫。後天成之者。後天絕不敢自私用智。少有造作。只是默而成之而已。故吾道純任自然。並非別有所謂口訣妙法也。不過人之生也。由先天一點眞靈。受氣成形而後。漸漸妄念萌蘖。而至於識神用事。日耗眞炁。一旦有悟。纔知致力於平默。不敢少起妄念。妄念既無。則先天眞炁。自蘊運透發於吾心房之間。所謂先天功夫也。吾心只是勿忘勿助。純任自然。是謂後天成之也。故曰成之者。默而成之。不言而信也。若少起妄念。就是識神用事。則先天眞炁即停。而不得施其蘊運透發之功也。能明乎此。則深知修身之功。不外純任自然。方不泥於旁門異說。而入歧途。後天不修。乃有寂滅者。若不知修。則心不開悟。日日爲色聲香味等塵緣所奪。善靈被縛。後之惡果。可斷言之。故曰，乃有寂滅。此寂減二字。非佛家所謂生滅滅已。寂滅爲樂之寂滅也。乃亥集戕削先胞。失之爲滅之寂減也。善用悟心。成其氣祖者。註云。氣祖，胎外皆是。散而不聚。修得自凝。丹經云。試窮生身受氣初。莫道天機都洩盡。亦是欲修人先悟明生身之本原也。原來未生之前。只是一團炁靈而已。亥集云，是以坐悟之道。思本思原。是欲修人善用悟心。由後返先。不外求成其受氣之初之氣祖而已。果能成其氣祖。所謂炁胞氣一之樂。天地間何有已時者。得之矣。亥集所謂氣一成胞。胞一天地者。卽成其氣祖之實功也。   心水輪篇昨晚所演首錄成其氣祖一語。是爲傳經本旨。故亥集云。全眞之用。首在養氣。氣得其養。而水輪始由眞炁而孕。然養氣之功。不外平默。人之不平不默者。無非因刼數頻來。心神摇動。氣息不定之故。不定則氣黜神走。空靈不附。骨質體形。皆入刼網。此等痛苦。爲下元末季之人所不能免。何以能免。在乎刼刼不懼。如何能刼刼不懼。在乎聚氣。氣何以聚。由於當下志息凝静。志息何以凝靜。總由素行無愧於心。若行有不慊於心。則餒矣。如何能以強為凝靜。中庸所謂素其位而行。吾人既入老祖之門。對於坐慈功行。卽應拳拳服膺。以求無愧於心。果能無愧者。則内功外行。必能圓滿。坐為内功。慈爲外行。若坐不間斷。慈不後人。就時時正充善靈。直冲九霄。孟子所謂其爲氣也。至大至剛。塞乎天地之間。配義與道。是也。無是。就氣不能聚而散矣。不聚而散故餒。由此可知氣充而後。則炁方能孕水。故亥集云。不有此氣。眞炁之火。曷以生火。眞炁之水。曷以鑄丹。又曰，全眞之用。首在養氣。果克直養無害。氣滿大宅。眞炁自能孕水。此水乃無形之眞水。所謂一炁元中。一分水精者是也。此一分水精。卽心水輪。是輪也。從一炁元中蘊運。而有剖判之力。闔闢之機。是機之由來。非世人之所謂原動力者也。世人之所謂原動力者。祗從機之開發處認爲原動力。而此一分水精。乃於無形中而爲先天地原動力之原動力。是由一元眞炁蘊蓄而來也。是知此原動力之原動力。卽午集所謂炁功之力是也。能生天地。能運日月。能透發人之才思能力。自古聖神仙佛及豪傑之士之得力處。皆在乎此。此之爲此。即所謂水輪一天。萬有此宰也。心水輪之輪字。是分輪耳。抑輪分也。仰觀俯察。細細尋悟。日月之光。河海之流。皆由此輪運而成。輪何以運。炁解之也。是知炁解一輪。實爲上乘。萬教修祖也。故曰，心水輪之輪字。不可作虚字解。譬如太極圖中 線。陰陽迭運。水火相濟。皆此輪運之力也。故悟解此輪。即知此初度功夫。而不疑乎純任自然之要訣也。( 之解說)此間，指 而言也。故曰，陰陽水火關係此間。由此以悟。可知剖判之力。闔闢之機。天地萬有之息運。皆由此間蘊運而化生不已者也。修人修到氣充之候。所謂吾之氣順。天地之氣亦順者。非虛語也。首錄云。氣包有存。而後炁充二奥。是可知吾之氣充。卽是培天地之根。而眞炁卽由吾氣之内而孕水輪。水輪一分。心地開朗。可知伏義一畫開天者。此一畫，非墨落白紙而成為一畫之畫也。就是由吾氣之充圓中水輪一分。機緘頓開。朗潤清虚。全體大用無不明也。故曰，水之生也。天一之輪。南華經云。伏羲得之以襲氣母。道德經云。而貴求食於母。子集云。物物生生。始開於氣。水乃有母。丑集云。水子氣母。此不曰炁母。而曰氣母者。不有此氣。則炁何由而孕水也。故刼刼不懼。在能聚氣。而聚氣之功。要在凝靜志息。果能凝静志息。而氣自充圓。氣充則靈充。靈充則無刼不化。故聚氣就是培天地陰陽之根。能聚氣。則不獨一身之刼數化。卽天地陰陽之刼數。亦無不化矣。寅集所謂吾道之功。鎮乾轉坤者。要在能常常凝靜志息而聚氣耳。故凡院會所在之處。一般修人鍊坐行慈。則氣聚靈清。坐功所得。有以自樂。慈行所至。樂及於人。此雖未至於大化流行。而收效乃已若是。則聚氣之功。豈敢稍懈。    炁輪心始篇心水輪篇。透發水根天，及水功天旨。千言萬語。無非歸於養氣功夫。養氣功夫。本篇多所闡發。而末節「固氣伏陽潛陰。是謂水炁同化之源」一語。卽將本篇奥旨概括無遺矣。氣何以固。必須遵守坐功功則。致其平默之功。人之所以不平不默者。由於處世接物之間。好惡多偏。一流於偏。則不得其正。不得其正。則正充善靈一失。而氣莫能固矣。既失固氣之功。則陽不能伏。陰不能潛。陰陽不能潛伏。非陽勝於陰。卽陰勝於陽。互有所勝。氣卽流於偏激。偏激之下。卽不得其大中至正之道。而失其心水輪運之化機。則所謂炁輪者。又何自而凝定哉。故本篇鄭重指示曰。固氣伏陽潛陰。是謂水炁同化之源。說來雖似平常。其實乃萬世不傳之秘訣。要在修者善用功夫以悟之耳。故曰得此解者。仍須善養善悟。莫爲客陽所奪。邪魄所惑。所以然者。功到陰陽清伏之候。則水炁同化。就有許多妙景。顯現於身心之間。妙景一現。識神易起。識神一起。陰陽幻變。可驚可喜者。皆足以耗吾眞炁。傷吾元神。故不爲客陽所奪。卽爲邪魄所惑。可不慎哉。可不懼哉。故中庸有言。戒慎乎其所不覩。恐懼乎其所不聞。由是思之。非有慎獨之功。卽不免為客陽所奪。邪魄所惑之害。我輩修人。當不以慎獨功夫爲迂濶也。果能慎獨。則心定氣清。氣清而後靈光顯現。炁輪自能活躍於心頭。心本無始而有始矣。道豈遠乎哉。所謂靈山不遠在心頭者。於此可以徵之也。     腦髄輪天篇本篇要在說明修炁鍊丹之訣。吾人自有識以來。根塵相縁。流爲機變之巧。不知固腦堅髓之功。弄得頭力薄弱。疾病痛苦煩惱種種相因而生。故末節云。腦髄運復。可不慎懼。可不慎懼。由此以悟。吾輩修人。不可不明腦髄之功。欲明腦髓之功。須先從人胎悟到。人生之初。胎胚於氣海之中。無識無知。順炁而輪。(見正經午集)就能成形。可知我輩修人。欲錬坐功。而至於結聖胎。定息出游。亦猶人之初生。如小兒平坐氣海。無識無知。順炁而輪可已。並非別有所謂妙訣也。故曰別有用心。亦徒自失。〔見亥集〕一有他念。胚胎非是。 〔見申集〕 今晚限於時間。對於此篇不過摘要言之。然善悟者。亦自能得腦髓輪天之真諦也。再補說幾句。本篇末所言腦髓運後。可不慎懼。可不慎懼數語。參觀本篇第一節心斗也句註，自明。心斗者。取乎運行周而復指之意。天人合體。故有是云。斗柄之周而復指者。斗柄囘寅而指乎東。夏則南。秋冬則西則北。至春而又囘指於東矣。天人本一體。人心之機。運合於天者。卽能與天地合德。日月合明。四時合序。孔子聖之時。是盡人合天也。心機之發。一違乎天。卽背於時。不得其時。則運也不良。故曰腦髓運復。可不慎懼。可不慎懼。是警策修人不可自私用智。必須物來順應。廓然大公。毋意，毋必。毋固，毋我。以成其盡人合天眞誠之學也。    形性命分篇今晚演形性命分篇。只就大意說之。既曰形性命分。何由而分。是自後天之人有識別之心而始分之。故第一節云。上古人物而有羣。有羣而人物分也。又云，其在先天。同一渾渾。其在後天。同一形性。是形性命本無分也。然近世之硏究人生觀者。嘗曰，宇宙是一整箇大生活。亦曾見到形性命本來無分。但不求精硏。必如何始能以一己之形性命。與字宙整箇之大生活相溶化。而成為金剛不壊身。得其永生之樂。是爲可惜。故本集云。如今人羣。忘命與性。祗善養形。而形外之形。早與原充以上之光。同散於魄魔輪天。不識所返之途爲何在焉。所謂原充之光者。卽由先光之本而發。若於動作語默之間。息息能囘。則口之於味。目之於色。耳之於聲。鼻之於臭。四肢之於安佚。一順乎命。而不隨性擾邪。則息息能囘之下。卽得一炁成丹之訣。故孟子謂聲色臭味安佚，性也。有命焉。君子不謂性也。誠明乎此。身體而力行之。則所謂形出乎性。而能囘光於命之眞詣。自可証之於心也。形出乎性者。性本眞水所分。由一滴小胞離乎炁火之母。受氣以成形也。炁火之母。卽先光之本。此一滴小胞。既受氣成形。而命卽定於是。故善修者。深知形出乎性。而性又最易擾邪。（此句見丑集慧聖註）戰兢惕勵。以葆其光。而不敢爲物欲所囿。以致命爲性奪。性爲形遷。〔此二句見本集第二節〕所謂一命主炁者。〔見本集末句〕必於形性之欲。一安於命。始能主之。果克一安於命。卽能囘光於命也。能囘光於命。則時時虛其心。實其腹。丹冲搆於坤坎之室矣。若祗善養形者。是忘命與形。只爲性配。必致形消命絕。是不知眞炁成形。而性命胥歸一致。以養成其形外之形。而專知以肉體之形爲養者也。又安知本集第二節所謂無以命爲命。無以性爲性。無以形爲形。然後物質光華。囘本返實之理哉。果知養其形外之形。則丹冲搆於坤坎之室。炁鉛永聚。水坎不衡。則自知無以命爲命。無以性爲性。無以形爲形之理。而形自存在。形自亡在。性自有存。性自無存。命自有守。命自能歸矣。然人人皆知形自存在。性自有存。命自有守。而不知形不以亡而不在。性不以無而不存。命自有守而能歸。則又何能無以命爲命。無以性爲性。無以形爲形。而不拘拘於輪迴剥復之象。泥乎由由化化。措措吐吐。萌蘖，形也。枝莖，性也。根本命也之說。如是，則必溺於黑潭。枯於絳宮。日沾沾於取坎填離之說。又焉能脫小充而入大充也。則所謂一時性命與形合化合生天命之原者。更必難以悟明也。是須知本集雖以形性命分名篇。尤雖細參同一渾渾。同一形性，及一命主炁之奥義。始能悟經言一明萬物皆成一致之眞詮也。今畧說本集大意如此。至於形性命功。其中亦略及之。全在息息囘光。命不爲性奪。性不爲形 遷。崇正炁以立命而已。    聲色空輪篇此篇說聲色空。若欲硏悟其眞義。須與卯集形性命之說合參。始易明根塵因緣之幻妄非眞。卯集言形性命。則曰無以命爲命。無以性爲性。無以形爲形。此篇言聲色空。則曰至聲不聲。至色不色。至空不空。無非教人破假明眞。故首節云。論實爲聲。耳可得而聞焉。論實爲色。目可得而見焉。及說到空中之色。空中之實。則曰老？得其意。釋迦接其本。儒家探其源。可知空中之實。與論實爲聲爲色之實字意義不同。儒家既探其源。故定一仁字以明其義。仁者，如五穀及一切花果之實。擘而剖之。兩瓣之間。有眞空焉。此眞空中所含之一元眞炁。卽空中之實。亦卽仁之所以為仁也。其中眞炁蘊運。自能化生而漸次顯現其異樣之色。此理至明也。然此不過借花果之實以爲喻。至人之所以爲人。其理亦不出此。故先聖嘗云。人者，仁也。道家既得其意。嘗揭橥一虛字以明其諦。故道德經云。虚而不屈。動而愈出。釋家既接其本。嘗以寂字爲說法之要旨。故佛經云。生滅滅已。寂滅爲樂。老祖訓云。耳徒嘗反躬三探吾炁水之訣。釋迦直指炁體之元。孔子既得炁水之訣。則化之於日用倫常之間。是炁是水。皆足以顯空中之色。空中之實。是所謂眞空妙有者。莫非由一炁所化而成。至云，聲聆聆然。色灼灼然。無非由滴滴小胞。離乎炁火之母。而顯現其至聲至色也。此一滴小胞。就是形性命之根。亦即聲色空之原。推而至於天地之精英。日月之靈光。雨露之潤澤。莫非由此一滴小胞充運而顯現。此聆聆之聲。卽靜極而動之元音。灼灼之色。卽炁火之母蘊運所顯現。由此可以悟至聲不聲。至色不色。至空不空之眞理也。既知聲色由一炁而成。卽可悟到本節所謂一炁所冶。忽忽恍恍。時而有。時而無。聲也，色也，空也。至至空不空。至色不色。至聲不聲。炁守光囘。實爲千古不傳之秘訣。然炁何以能守。而使囘光於氣體。仍不外乎平默之訣。果能常常平默。不厭不倦。久久炁守光囘。虛室生白。則所謂一炁成丹者。吾身爲一炁所溶化。然後丹隨身飛。而一塵不染。則身隨我靈矣。至此功候。寅集所謂丹完光定。塵飛障落。山魑野魅。不敢攖吾道之鋒。不敢竊吾道之輝者。功實有焉。    謹將福掌和硏坐筆錄附後所謂坐者。卽凝息養氣。充靈祛惑也。故欲養氣。必平必默。然坐分形坐心坐。形坐之鍊。重在静悟。若坐而不悟。是謂盲修瞎鍊。坐而有悟。則動作語默之間。卽得乎弗坐亦坐之義。是謂心坐。心坐者，非專指對心坐牌而言也。由此以硏。孟子所謂不動心。王陽明先生所謂不動氣。皆得坐候之眞益者也。若不此之悟。雖晝夜坐之無益也。昨孚聖訓云。泥吾之能坐也而爲道。則愈修愈遠。卽此意也。泥，卽泥守。泥守則滯。滯則不通。失其水火功用。全離盡虚。水坎皆滿。如何能息息相通。是則泥守之爲害也。須知一心不能二用。既用之於垂簾視鼻端。又用之於如何會於尾骶。衝開尾閭。過夾脊。穿玉枕等等。則一心分用之處。豈有不攪亂心神。耗損炁靈也哉。修坐須知所謂心繫一處者。總須善悟所謂一處者。卽心無所着之處也。即所指之竅。亦不可着意守之。着意守之。則泥矣。故曰，杳杳冥冥是眞竅。知而不守是功夫。然而心又是個活物。不用他恩。他偏思。不用他着。他偏着。是將如何制止。必也謹遵坐功功則。惟平惟默。不煩去制止。而自臻於无思无爲。寂然不動之妙。然而這箇平字。是對何人平。是對何物平。無論何人何物。皆足藉以保合太和。物來而順應。廓然而大公。我概不着念。一虛而平。一平則息。卽息息能囘。氣一成胞矣。如不能平。憧憧往來。朋從爾恩。息息不囘。氣胞將熄。如圖， (見正經午集) 外圈爲氣包。内圈爲炁胞。吾人同在氣包之中。只要好好錬坐。形坐有悟。而得乎弗坐亦坐之功。自能鍊亡而有。氣一成胞。恒存在氣包。而得炁胞氣一之樂。正經所謂一虛則蘊。一平則息者。自得其眞味也。眞味既得。則自然之修。無爲之養。(見正經午集)如魚之飲水。人之噓氣。皆出於自然。皆出於無爲。水從魚口中出入。氣從人鼻中出入。皆何嘗用意。而致力於吐納哉。故鍊坐之功。始終不外純任自然。昨老祖訓云。放心者，萬慮止。萬緣息。萬相泯也。我既虛極靜篤。無所用其力。則炁功之力。自透發於心。睟面盎背。施於四體。四體不言而喻。此卽炁功之實在覺騐處。然修坐之功。又不可躐級而進。如要硬將吾心放下。使之不動不思。則錮蔽之苦。血氣靡寧。未有不散我精。不涸我炁。不渙我神者也。所以修坐之功。要在呼吸往來。純任自然。但呼吸往來之氣。仍是後天之氣。若拘拘於呼吸往來。則又不可。不過於坐修入手功夫。覺得呼吸往來時。不可有意深呼吸。或長呼吸。故曰，呼吸往來。純任自然。萬不可稍着意力。若稍有所着。卽違反自然矣。果能不拘拘於呼吸往來之氣。至純任既熟。則呼吸忽然若無。須知此若無之境。即是炁還元息矣。所謂緜緜若存者是也。說到這裡。不敢再爲前說。所謂眞味無窮。妙化無定者。必須自証。再略說全離盡虛。水坎皆滿二句之意。乾與坤交。坤得乾之中爻而爲坎。坤與乾交。乾得坤之中爻而爲離。全離盡虛者。須知離本中虛。今既曰盡虚。則離之上下两爻之陽氣盡散。水坎皆滿者。須知坎本中滿。今既曰皆滿。則坎之上下兩爻之陰氣盡失。孤陰不生。獨陽不長。弄得全離盡虛。水坎皆滿。是失水火既濟之功。天氣不下降。地氣不上升。乾坤不交之象也。首自首。腹自腹。心自心。腎自腎。不能息息相通。而上下成爲兩截。又焉能却病而延年。而得坐功之益也。所以修坐之功。要在平默。平則心火下降。默則腎水上升。能平則心火下降。不但對人平和。而自己先得大益處。能默則腎水上升。逆入建瓴之腦海。自能耳目聰明。眞經所謂首靈虛圓滿者。卽是得坎離相交，水火相濟，鉛汞永凝，諸說之眞益也。故守者必須致虛極。守静篤。虛其心。實其腹。方能上通下澈。却魔避障延年。而漸臻定游之功也。要在坐時萬慮止。萬縁息。萬相泯。以適其緜密息運之平。如是而適。如是而坐。如是而坐。如是而適。如是如是。毫無疑意。