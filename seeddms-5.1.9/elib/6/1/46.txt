羲得之以襲氣母。道德經云。而貴求食於母。子集云。物物生生。始開於氣。水乃有母。丑集云。水子氣母。此不曰炁母。而曰氣母者。不有此氣。則炁何由而孕水也。故刼刼不懼。在能聚氣。而聚氣之功。要在凝靜志息。果能凝静志息。而氣自充圓。氣充則靈充。靈充則無刼不化。故聚氣就是培天地陰陽之根。能聚氣。則不獨一身之刼數化。卽天地陰陽之刼數。亦無不化矣。寅集所謂吾道之功。鎮乾轉坤者。要在能常常凝靜志息而聚氣耳。故凡院會所在之處。一般修人鍊坐行慈。則氣聚靈清。坐功所得。有以自樂。慈行所至。樂及於人。此雖未至於大化流行。而收效乃已若是。則聚氣之功。豈敢稍懈。    炁輪心始篇心水輪篇。透發水根天，及水功天旨。千言萬語。無非歸於養氣功夫。養氣功夫。本篇多所闡發。而末節「固氣伏陽潛陰。是謂水炁同化之源」一語。卽將本篇奥旨概括無遺矣。氣何以固。必須遵守坐功功則。致其平默之功。人