可。各各記遵。

大事不决。必須請乩。若非然者。生，璿，得，盛，六，韞，各掌監。加議卽可照行。若非關道慈者。均照章免呈。記之。

守沙仙林傳訓。福掌硏經。情子筆錄。畢時。細加校訂。坿訓文後。記遵。

     己卯年九月初三日戌正統科         之吉 斐修 恭侍

覺透者必自濃轉淡。知果者必不敢造因。觀世人之擾擾攘攘。均爲何來。思

其心之所注。不出名利。所謂日十二時。所作何事。捫心自問。未有不惕然自懼者也。何則。人之一生大欲。不遇溫飽。然既足其欲巳。則以外之思求。多屬造因之舉。因造於先。果受於後。此亦必然之理也。然既受之於身。再求脫離。恐亦甚難。是故人生於溫飽足欲之餘。總須思人之所以爲人之處。必別有一種出乎温飽之至樂。以更具有不可思議之尤樂而永樂之事也。善悟者自有所覺。能覺者自有透澈之處。果能悟自吾心。而更有透澈者。則於世間之一切紛華美麗。皆不足以擾攘吾心。卽僅足一生温飽之各事。不過安然順命。而不敢稍加強求也。不強求者知命。知命者大覺大澈。何事撄心。

