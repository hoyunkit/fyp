本院會各掌監職修幹事等，不曠厥職。各盡乃心者。前已屢示而得其寵異。須知受寵若驚。道祖曾有是言。夫有寵者。何以若驚。此眞誠修人所以不敢自是而居功之處也。故得是寵。更加警惕。勿荒勿怠。勿談人非。須思己過。如是而各明其職責之所在。各盡其心之所安。愈寵愈慎。愈慎愈虛。本職居掌也。亦忘爲掌。本職居監也。亦忘爲監。謙己下人。卑以自牧。口出言而頤含笑。目將視而顏先和。平易近人。樂與衆處。而各各朝夕之攀談者。乃意相得而心相印。一日不見。如三月兮。保合太和。無有相間。同冶於一爐。同坐於春風。大化無遮。而道慈之適。有舉也。自然一唱百和。衆擎易舉。和哀共濟。而期其成功也。院會之首領若是。而相演成風。各務之進展 。大化之宏敷。必指日而待之也。本院會各掌各監及各監理各主任各幹事等，於六月中心漸和而氣漸平。修漸進而候漸增。更一切平等。無有高下。妙諦將入乎心也。清靈將聚乎頂也。化力將達乎極也。現象顯然。吾故有言。但修無止境。道無止境。進一歩又一歩。悟一層深一層。修到無無。進到極詣。仍時抱戒慎恐懼之心。則庶乎不遠已。各各展大心量。豁開慈行。置身於道慈。拚一審死去活來。犠牲一切。化盡浩刼。度盡迷人。看當下効力如

