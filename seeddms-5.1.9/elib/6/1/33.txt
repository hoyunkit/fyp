各各以後善加勸導。知之。此職不授籍。知璞宗等。復函致賀。記之。加派通一爲港院慈幼院主任。智情爲副主任。各各加悟。自明其中之意。知之。世刼煩苦。波波繼起而難平。關懷者孰弗深憂。須知日往月來。卯木知春。曙光一失。機現於辰。各各明默加思。自得其由。知之。佈團西行。機正良好。速購輪妥駛。無日不適。但福掌須多多偏勞。母來者 亦當負之重責也。至渝時。中和共肩道慈。如中掌神疲時。福掌代爲宣告一切。大益須專司欵文。有謁拜接洽等事。中和代表一切。而院會各務。如有不合之處。須按則畧示。不可過事推求。與人以難堪也。總須量大而心細。言切而意眞。從容溫和。漸漸趨中則已。其間自與人一模範。切切記遵。妙益發願自費而來。自見一志肩力。除記功外。凡非車輪之費。均歸公用。中和等記之。判單